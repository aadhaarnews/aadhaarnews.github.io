<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>Latest news </title>
    <link>http://aadhaarcardnews.in/categories/%E0%A4%B9%E0%A4%BF%E0%A4%A8%E0%A5%8D%E0%A4%A6%E0%A5%80-%E0%A4%B8%E0%A4%AE%E0%A4%BE%E0%A4%9A%E0%A4%BE%E0%A4%B0/index.xml</link>
    <description>Recent content on Latest news </description>
    <generator>Hugo -- gohugo.io</generator>
    <atom:link href="http://aadhaarcardnews.in/categories/%E0%A4%B9%E0%A4%BF%E0%A4%A8%E0%A5%8D%E0%A4%A6%E0%A5%80-%E0%A4%B8%E0%A4%AE%E0%A4%BE%E0%A4%9A%E0%A4%BE%E0%A4%B0/index.xml" rel="self" type="application/rss+xml" />
    
    <item>
      <title>अनाज और दूध पर टैक्स नहीं, एसी-फ्रिज भी होगा सस्ता</title>
      <link>http://aadhaarcardnews.in/gst-slabs-finalised-foodgrains-and-milk-exempted-from-levy/</link>
      <pubDate>Thu, 08 Jun 2017 00:00:00 +0000</pubDate>
      
      <guid>http://aadhaarcardnews.in/gst-slabs-finalised-foodgrains-and-milk-exempted-from-levy/</guid>
      <description>&lt;p&gt;गुड्स ऐंड सर्विसेज टैक्स (जीएसटी) के तहत अधिकतर वस्तुओं की टैक्स दरों को लेकर केंद्र और राज्यों के बीच सहमति बन गई है। श्रीनगर में गुरुवार को शुरू हुई दो दिवसीय जीएसटी काउंसिल की बैठक में रोजमर्रा की चीजों पर टैक्स रेट घटाने का फैसला लिया गया। नए टैक्स सिस्टम के तहत कई जरूरी चीजों की कीमतें कम हो सकती हैं। अनाज और दूध को टैक्स मुक्त कर दिया गया है। प्रोसेस्ड फूड भी सस्ते हो जाएंगे।&lt;/p&gt;

&lt;p&gt;काउंसिल ने पहले दिन 6 चीजों को छोड़ अन्य सभी वस्तुओं पर 5, 12, 18 और 28 प्रतिशत की टैक्स दर तय कर दी है। मिठाई, खाद्य तेल, चीनी, चायपत्ती, कॉफी को 5% टैक्स स्लैब में रखा गया है। हेयर ऑइल, टूथपेस्ट और साबुन पर 18 फीसदी टैक्स लगाया जाएगा। अभी इन पर 28 फीसदी टैक्स लगता है। कोयले और मसालों पर भी 5% टैक्स लगेगा। एंटरटेनमेंट पर 18 पर्सेंट टैक्स लगेगा। जीवनरक्षक दवाओं को 5 प्रतिशत के टैक्स स्लैब में रखा गया है।&lt;/p&gt;

&lt;p&gt;कोयले पर टैक्स की दर 5 प्रतिशत होगी, जबकि अभी इस पर 11.69 प्रतिशत का कर लगता है। इससे बिजली उत्पादन सस्ता होगा। जेटली ने संवाददाताओं से कहा, &amp;lsquo;हमने (आज की बैठक में) ज्यादातर वस्तुओं के लिए कर दरों और छूट सूची को अंतिम रूप दे दिया है।&amp;rsquo; उन्होंने कहा कि बैठक के पहले दिन 1211 में से छह को छोड़कर बाकी सभी वस्तुओं के लिए जीएसटी दर तय कर ली गई।&lt;/p&gt;


&lt;figure &gt;
    
        &lt;img src=&#34;http://aadhaarcardnews.in/images/gst1.jpg&#34; /&gt;
    
    
&lt;/figure&gt;


&lt;p&gt;सूत्रों के मुताबिक छोटी कारों पर 28 फीसदी टैक्स के अलावा सेस लगाया जाएगा। लग्जरी कारों पर टैक्स के अलावा 15% सेस जोड़ा जाएगा। एसी और फ्रिज को भी 28 फीसदी टैक्स दायरे में रखा गया है। हालांकि अभी इन पर अभी 30-31 फीसदी टैक्स लगता है।&lt;/p&gt;

&lt;p&gt;वित्त मंत्री अरुण जेटली ने मीडियाकर्मियों से कहा, &amp;lsquo;किसी भी वस्तु पर बढ़ोतरी नहीं की गई है। कई चीजों पर टैक्स की दरें कम हो जाएंगी। विचार यह है कि जीएसटी का असर महंगाई बढ़ाने वाला ना हो।&amp;rsquo; वहीं राजस्व सेक्रटरी हसमुख अधिया ने रिपोटर्स को बताया कि 1211 आइटम्स में से 7% को छूट के दायरे में रखा गया है।&lt;/p&gt;

&lt;p&gt;14% वस्तुओं को 5% के दायरे में रखा गया है। 17% पर 12% टैक्स लगेगा। 43% आइटम्स को 18 पर्सेंट टैक्स लिया जाएगा। अन्य 19% वस्तुओं पर 28 फीसदी टैक्स देना होगा। सोने और बीड़ी पर टैक्स स्लैब का फैसला शुक्रवार को होगा। सर्विस टैक्स की दरें भी दूसरे दिन ही तय की जाएंगी।&lt;/p&gt;
</description>
    </item>
    
    <item>
      <title>डिजिटल पेमेंट्स को बढ़ावा देने के लिए चार्ज न वसूलें बैंक: NPCI</title>
      <link>http://aadhaarcardnews.in/npci-may-ask-banks-not-to-charge/</link>
      <pubDate>Thu, 08 Jun 2017 00:00:00 +0000</pubDate>
      
      <guid>http://aadhaarcardnews.in/npci-may-ask-banks-not-to-charge/</guid>
      <description>&lt;p&gt;देश में डिजिटल पेमेंट्स रेग्युलेट करने वाली संस्था नैशनल पेमेंट्स कॉर्पोरेशन ऑफ इंडिया (एनपीसीआई) ने बैंकों से यूनिफाइड पेमेंट्स इंटरफेस (UPI) बेस्ड ट्रांजैक्शंस के लिए चार्ज नहीं वसूलने का निवेदन किया है। एनपीसीआई के मुताबिक इससे डिजिटल पेमेंट्स को बढ़ावा दिया जा सकेगा और लोग वापस कैश की ओर नहीं लौटेंगे। देश के दूसरे सबसे बड़े प्राइवेट बैंक एचडीएफसी बैंक ने अपने कस्टमर्स को ईमेल के जरिए बताया है कि बैंक के जरिए होने वाली यूपीआई पेमेंट्स के लिए 10 जुलाई से चार्ज लिया जाएगा। इसके बाद ही एनपीसीआई ने बैंकों से चार्ज न लेने का निवेदन किया है।&lt;/p&gt;

&lt;p&gt;एनपीसीआई के एक वरिष्ठ अधिकारी ने बताया, &amp;lsquo;एनपीसीआई बैंकों से इस स्तर पर यूपीआई ट्रांजैक्शंस के लिए कस्टमर्स से चार्ज नहीं लेने का निवेदन करेगी। हालांकि, रेग्युलेशन के तहत वे चार्ज लेने के लिए स्वतंत्र हैं। हम बैंकों के साथ एक योजना पर भी काम करना चाहते हैं जिससे कम वैल्यू की ट्रांजैक्शंस के लिए चार्ज न वसूला जाए।&amp;rsquo;&lt;/p&gt;

&lt;p&gt;एचडीएफसी बैंक ने अपने कस्टमर्स को भेजे गए ईमेल में बताया कि 25,000 रुपये तक की यूपीआई बेस्ड पेमेंट्स के लिए तीन रुपये और सर्विस टैक्स और 25,000 रुपये से एक लाख रुपये तक की पेमेंट्स के लिए 5 रुपये और सर्विस टैक्स लिया जाएगा। बैंकर्स ने ईटी को बताया कि यूपीआई के कामकाज का तरीका इमीडियेट पेमेंट सर्विस (आईएमपीएस) के समान होने के कारण बैंक समझौते के तहत चार्ज वसूलने की योजना बना रहे हैं।&lt;/p&gt;

&lt;p&gt;एक प्राइवेट बैंक के टेक्नॉलजी हेड ने कहा, &amp;lsquo;आईएमपीएस ट्रांजैक्शन के लिए आमतौर पर कॉस्ट लगभग दो रुपये होती है, यूपीआई के लिए 50 पैसे अतिरिक्त देना पड़ता है क्योंकि फाइनैंशल टेक्नॉलजी कंपनी के लिए एक चार्ज है।&amp;rsquo; हालांकि, बहुत से बैंकर्स का मानना है कि डिजिटल पेमेंट्स के लिए शुरुआती दौर में चार्ज वसूलने से कस्टमर्स को दोबारा कैश की तरफ लौटने की जरूरत महसूस होगी।&lt;/p&gt;

&lt;p&gt;यस बैंक और आरबीएल जैसे बैंकों का कहना है कि उनकी यूपीआई ट्रांजैक्शंस के लिए चार्ज वसूलने की कोई योजना नहीं है। रेगुलेटरी फ्रेमवर्क के तहत, बैंकों को ऐसी यूपीआई बेस्ड मर्चेंट पेमेंट्स के लिए कस्टमर्स से चार्ज लेने की अनुमति नहीं हैं जिनमें मर्चेंट डिस्काउंट रेट (एमडीआर) लागू होगा, लेकिन पीटूपी पेमेंट्स के लिए ऐसा कोई नियम नहीं है।&lt;/p&gt;

&lt;p&gt;बैंकर्स की दलील है कि कस्टमर्स को बैंकों से मिलने वाली सर्विसेज के लिए भुगतान करना होगा, लेकिन इंडस्ट्री के एक्सपर्ट्स मानते हैं कि इस तरह के चार्ज से डिजिटल पेमेंट्स को बढ़ावा देने की सरकार की कोशिशों को झटका लगेगा। नोटबंदी के बाद से यूपीआई देश में डिजिटल पेमेंट्स के लिए चेहरे के तौर पर उभरा है। यूपीआई बेस्ड ट्रांजैक्शंस में लगातार बढ़ोतरी हो रही है। अप्रैल में यूपीआई से जुड़ी लगभग 2,200 करोड़ रुपये की 69 लाख ट्रांजैक्शंस हुई थीं।&lt;/p&gt;
</description>
    </item>
    
    <item>
      <title>देशभर में 16 जून से हर रोज पेट्रोल की कीमतों में होगा बदलाव!</title>
      <link>http://aadhaarcardnews.in/petrol-price-will-change-everyday-all-over-india/</link>
      <pubDate>Thu, 08 Jun 2017 00:00:00 +0000</pubDate>
      
      <guid>http://aadhaarcardnews.in/petrol-price-will-change-everyday-all-over-india/</guid>
      <description>&lt;p&gt;&lt;em&gt;कई सारे विकसित देशों में रोजाना के आधार पर तेल कंपनियां कीमतों की समीक्षा करती हैं, इसे डायनेमिक फ्यूल प्राइसिंग कहा जाता है।&lt;/em&gt;&lt;/p&gt;

&lt;p&gt;भारतीय तेल कंपनिया देशभर में 16 जून से रोजाना के आधार पर पेट्रोल कीमतों की समीक्षा करेंगी। टीवी चैनल ईटी नाऊ ने पेट्रोलियम और प्राकृतिक गैस मंत्रालय के अज्ञात सूत्रों के हवाले से बुधवार को इस बात की जानकारी दी। चैनल के मुताबिक पायलट प्रोजेक्ट के तौर पर 5 शहरों से शुरू की गई है प्रतिदिन समीक्षा को अब पूरे देश भर में लागू करने की योजना है। देश भर में डीजल की कीमतों की समीक्षा प्रतिदिन के आधार पर होने की फिलहाल कोई जानकारी नहीं है। वर्तमान में भारत की तीन तेल कंपनियां इंडियन ऑयल कोरपोरेशन, भारत पेट्रोलियम तथा हिंदुस्तान कोरपोरेशन 15 दिन में तेल कीमतों की समीक्षा करते हैं। इसके आधार पर तेल की कीमतें तय की जाती है।&lt;/p&gt;

&lt;p&gt;मई की शुरुआत में तीनों कंपनियों ने पुडुचेरी, दक्षिण भारत के विज़ाग, पश्चिम भारत में उदयपुर, पूर्वी भारत में जमशेदपुर तथा उत्तरी भारत में चंडीगढ़ में रोजाना के आधार पर तेल कीमतों का निर्धारण करने का पायलट प्रोजेक्ट शुरू किया था। तेल कंपनियों की ओर से यह प्रोजेक्ट पूरे देश में लागू करने से पहले केवल 5 शहरों में इसलिए शुरू की गई थी ताकि वैश्विक कच्चे तेल की कीमतों में उतार-चढ़ाव में खुद को ढाला जा सके। फ्यूल रिटेल मार्केट में इन तीन कंपनियां का कुल मिलाकर 90 प्रतिशत से ज्यादा आउटलेट्स पर कब्जा है। इस लिहाज से यह कंपनियां व्यावहारिक रूप से ईंधन मूल्य निर्धारण में मानदंड स्थापित करती हैं। उम्मीद है कि रिलायंस इंडस्ट्रीज और एस्सार ऑयल भी इन्हीं का अनुसरण करेंगी।&lt;/p&gt;

&lt;p&gt;कई सारे विकसित देशों में रोजाना के आधार पर तेल कंपनियां कीमतों की समीक्षा करती हैं, इसे डायनेमिक फ्यूल प्राइसिंग कहा जाता है। प्रतिदिन के आधार पर पेट्रोल और डीजल की कीमतों की समीक्षा कच्चे तेल की कीमतों पर निर्भर करती है और इसे लिए कीमतों का समायोजन करने के लिए 14 दिन के सर्किल का इंतजार नहीं करना पड़ता है। इस कदम से तेल कंपनियां रिटेल प्राइस को कच्चे तेल की कीमतों के आसपास रख सकेंगी और अपना नुकसान कम करने में मदद मिलेगी। वर्तमान में खुदरा मूल्य समायोजन के 14 दिन के सर्किल मुद्रा की कीमतों में उतार-चढ़ाव झेलने में कमजोर है। इस कदम से कंपनियों को मार्जिन के बारे में सटीक जानकारी मिलने में भी सहायता मिलेगी।&lt;/p&gt;
</description>
    </item>
    
    <item>
      <title>नक्सलवाद की कमर तोड़ने के लिए मोदी सरकार ने की ये प्लानिंग, पढ़ें पूरा मामला</title>
      <link>http://aadhaarcardnews.in/govt-plans-to-get-foliage-penetration-radar-for-naxal-areas/</link>
      <pubDate>Thu, 08 Jun 2017 00:00:00 +0000</pubDate>
      
      <guid>http://aadhaarcardnews.in/govt-plans-to-get-foliage-penetration-radar-for-naxal-areas/</guid>
      <description>&lt;p&gt;&lt;em&gt;खास बातें&lt;/em&gt;&lt;/p&gt;

&lt;ul&gt;
&lt;li&gt;ये रडार जल्द ही नक्‍सलियों के खिलाफ ऑपरेशंस में इस्तेमाल किए जाएंगे.&lt;/li&gt;
&lt;li&gt;इन रडारों का इस्तेमाल पश्चिमी देशों में और इजरायल में काफी कामयाब रहा.&lt;/li&gt;
&lt;li&gt;अजीत डोभाल ने इस बारे में जानकारी गृह मंत्री को भी दी.&lt;/li&gt;
&lt;/ul&gt;

&lt;p&gt;केंद्र सरकार जल्द ही नक्सल ऑपरेशनों के लिए फोलिएज पैनिट्रेटिंग रडार यानि ऐसा रडारयुक्त कैमरा जो घने जंगलों में छिपे हुए नक्सलियों की गतिविधियों के बारे में जानकारी सुरक्षा बलों दे सकेगा, ख़रीदने जा रही है. एनडीटीवी इंडिया को मिली हुई जानकारी के मुताबिक़, ये रडार जल्द ही ऑपरेशंस में इस्तेमाल किए जाएंगे. इनके ज़रिए सुरक्षा बलों को घने जंगलों की तस्वीरें भी साफ़ तरह से दिखेंगी, जिसके चलते उन्हें नक्‍सलियों के खिलाफ ऑपरेशंस में मदद मिलेगी.&lt;/p&gt;

&lt;p&gt;एक सीनियर अफ़सर ने एनडीटीवी को बताया कि &amp;ldquo;आतंकियों के खिलाफ इस तरह के रडार का इस्तेमाल पश्चिमी देशों में और इजरायल में काफी कामयाब रहा है.&amp;rdquo;  बुधवार को हुई उच्चस्तरीय बैठक में राष्ट्रीय सुरक्षा सलाहकार अजीत डोभाल ने इस बारे में जानकारी गृह मंत्री को भी दी. गुरुवार को सीआरपीएफ़ सुकमा हादसे की रिपोर्ट केंद्रीय गृह मंत्रालय को सौंपने जा रहा है.&lt;/p&gt;

&lt;p&gt;&lt;em&gt;कैसे काम करेगा ये रडार&lt;/em&gt;&lt;/p&gt;

&lt;ol&gt;
&lt;li&gt;रडार को अलग-अलग लोकेशन पर फिट किया जाएगा.&lt;/li&gt;
&lt;li&gt;रडार को एक सेन्ट्रल मॉनिटरिंग कंट्रोल रूम से जोड़ा जाएगा.&lt;/li&gt;
&lt;li&gt;रडार किसी भी मूवमेंट को पकड़ने के साथ ही उस जगह की इमेज और वीडियो बनाकर सीधा कंट्रोल रूम तक पहुंचाएगा.&lt;/li&gt;
&lt;li&gt;इस तकनीक के सहारे नक्सलियों की लोकेशन और संख्या के साथ-साथ उनके पास मौजूद हथियार और गोला-बारूद की जानकारी भी कंट्रोल रूम को देगा.&lt;/li&gt;
&lt;/ol&gt;
</description>
    </item>
    
    <item>
      <title>सरकार का आदेश, अब ऑनलाइन ही जमा करनी होगी यूनिवर्सिटी और कॉलेज की फीस</title>
      <link>http://aadhaarcardnews.in/government-wont-allow-cash-fees-pay/</link>
      <pubDate>Thu, 08 Jun 2017 00:00:00 +0000</pubDate>
      
      <guid>http://aadhaarcardnews.in/government-wont-allow-cash-fees-pay/</guid>
      <description>&lt;p&gt;केंद्र सरकार ने देश के सभी विश्वविद्यालयों और उच्च शिक्षण संस्थानों को आदेश दिया है कि नए अकादमिक सत्र से छात्रों से कैश में फीस न लें। मानव संसाधन विकास मंत्रालय ने विश्वविद्यालय अनुदान आयोग (यूजीसी) से कहा कि वह इस बारे में सभी संस्थानों को अडवाइजरी जारी करे। मंत्रालय ने अपने आदेश में यह सुनिश्चित कराने को कहा है कि सभी यूनिवर्सिटीज में पैसों का लेन-देन का डिजिटल मोड में ही किया जाए। यूनिवर्सिटीज के हेड्स को भेजे गए दिशानिर्देश में कहा गया है, &amp;lsquo;संस्थान में छात्रों की फीस, एग्जाम फीस, वेंडर पेमेंट्स और सैलरी आदि का लेन-देन सिर्फ ऑनलाइन ट्रांजैक्शंस के जरिए ही होना चाहिए।&amp;rsquo;&lt;/p&gt;

&lt;p&gt;आदेश में कहा गया है, &amp;lsquo;हॉस्टलों में छात्रों के लिए उपलब्ध सभी सेवाओं के लिए डिजिटल पेमेंट का ही इस्तेमाल किया जाना चाहिए। इसके अलावा कैम्पस में मौजूद सभी कैंटीनों और अन्य संस्थानों को भी इसके लिए प्रोत्साहित किया जाना चाहिए।&amp;rsquo; मंत्रालय ने डिजिटल पेमेंट में भी खासतौर पर BHIM ऐप के इस्तेमाल को प्रोत्साहन देने की राय दी है।&lt;/p&gt;

&lt;p&gt;सभी यूनिवर्सिटीज को कहा गया है कि वे उन ट्रांजैक्शंस की सूची तैयार करें, जिन्हें फिलहाल कैश में ही किया जाता है। उसके बाद उन्हें डिजिटल मोड से करने के विकल्पों पर विचार करें। यही नहीं केंद्र सरकार ने विश्वविद्यालयों को इस मकसद के लिए एक नोडल अधिकारी की नियुक्ति करने को भी कहा है। सभी विश्वविद्यालयों को डिजिटल पेमेंट से जुड़ी रिपोर्ट हर महीने यूजीसी को भेजने को कहा गया है।&lt;/p&gt;
</description>
    </item>
    
    <item>
      <title>कम दूरी के लिए शताब्दी एक्सप्रेस का किराया घटाएगा रेलवे</title>
      <link>http://aadhaarcardnews.in/short-run-train-fares-to-compete-with-road-transport/</link>
      <pubDate>Wed, 07 Jun 2017 00:00:00 +0000</pubDate>
      
      <guid>http://aadhaarcardnews.in/short-run-train-fares-to-compete-with-road-transport/</guid>
      <description>&lt;p&gt;इंडियन रेलवे कमाई बढ़ाने के लिए तरह-तरह की जोर आजमाइश कर रहा है। इसी क्रम में अब सुपरफास्ट ट्रेन शताब्दी एक्सप्रेस से कम दूरी के सफर का किराया घटाया जा रहा है। फाइनैंशल एक्सप्रेस की खबर के मुताबिक, रेलवे नहीं चाहता है कि कम दूरी के यात्री ट्रेन छोड़कर सड़क के रास्ते यात्रा करें और उसे नुकसान उठाना पड़े। भारतीय रेल ने यह फैसला ऐसे हो दो ट्रेनों में इस प्रयोग की सफलता के बाद लिया। दोनों ट्रेनों में कम दूरी की यात्रा के लिए किराया घटाने से रेलवे को जबर्दस्त फायदा हुआ।&lt;/p&gt;

&lt;p&gt;ऐसा देखा गया है कि शताब्दी ट्रेनों के रूटों पर पड़नेवाले ऐसे स्टेशनों पर यात्रियों की आवाजाही बहुत कम होती है, जहां से ट्रेन नहीं खुलती है या उसका सफर खत्म नहीं होता। ऐसी जगहों पर लोग ट्रेनों की बजाय एसी बसों से यात्रा करना पसंद करते हैं। बीच के इन स्टेशनों के लिए बस का कम किराया यात्रियों को आकर्षित करता है।&lt;/p&gt;

&lt;p&gt;रेलवे बोर्ड के सदस्य (यातायात) मोहम्मद जमशेद ने फाइनैंशल एक्सप्रेस को बताया, &amp;lsquo;हमने देखा कि एसी बसें 430 रुपये के करीब चार्ज करती हैं जबकि शताब्दी का किराया 470 रुपये के आसपास है। इस वजह से छोटी दूरी के महज 30 प्रतिशत यात्री ही ट्रेनों से सफर करते हैं। इसके मद्देनजर हमने किराया घटाकर 350 रुपये करने का फैसला किया और अब करीब-करीब सभी 100 प्रतिशत यात्री ट्रेनों से सफर करने लगे।&amp;rsquo;&lt;/p&gt;

&lt;p&gt;उन्होंने कहा कि अजमेर और जयपुर के बीच एवं चेन्नै और बेंगलुरु के बीच दो स्टेशनों पर हमें पता चला कि एसी बसों का किराया 430 रुपये है जबकि शताब्दी का 470 रुपये। इसलिए, हमने शताब्दी का किराया घटाकर 350 रुपये कर दिया और यात्रियों को लुभाने की दिशा में यह बहुत कारगर साबित हुआ।&lt;/p&gt;

&lt;p&gt;रेल छोड़ सड़क मार्ग अपनाने की बढ़ती प्रवृत्ति इंडियन रेलवे के लिए चिंता की एक बड़ी वजह है। 1981 से माल ढुलाई में रेलवे की हिस्सेदारी 62 प्रतिशत से घटकर 36 प्रतिशत पर पहुंच गई है। शनिवार को रेल मंत्री सुरेश प्रभु ने कहा कि देश में रेलवे को और इनोवेटिव बनाने के लिए कुछ प्रॉजेक्ट्स का खाका खींचा गया है, लेकिन केंद्रीय मदद के बावजूद फंड की भारी कमी है।&lt;/p&gt;
</description>
    </item>
    
    <item>
      <title>खातों की कम जानकारी देने वाले करदाता जांच के दायरे में</title>
      <link>http://aadhaarcardnews.in/1-6-lakh-taxpayers-under-scrutiny/</link>
      <pubDate>Wed, 07 Jun 2017 00:00:00 +0000</pubDate>
      
      <guid>http://aadhaarcardnews.in/1-6-lakh-taxpayers-under-scrutiny/</guid>
      <description>&lt;p&gt;आयकर विभाग ने सत्यापन के लिए 5.68 लाख नए मामलों की पहचान की है, जिसमें 1.58 लाख करदाता ऐसे शामिल हैं, जिन्होंने पिछले दिनों अपने खातों की आंशिक घोषणा की थी। नोटबंदी के बाद इंकम टैक्स विभाग को बैंकों द्वारा दायर वित्तीय लेनदेन के बयान (एसएफटी) सहित विभिन्न स्रोतों से कई अहम जानकारी मिली। आईटी विभाग ने कहा कि इंकम टैक्स डिपार्टमेंट ने 1.58 लाख करदाताओं से संबंधित 3.71 लाख नए खातों की पहचान की है, जिन्होंने पहले अपने अकाउंट के बारे में जानकारी दी थी। पहले 18 लाख मामलों के अलावा, 5.68 लाख नए मामलों की पहचान ई-वेरिफेकेशन से की गई है।&lt;/p&gt;

&lt;p&gt;इंकम टैक्स डिपार्टमेंट पहले से उप्लब्ध डेटा की मदद से विश्लेषण कर रहा है। इस डेटा की मदद से ई-वेरिफिकेशन के लिए नए मामलों की पहचान हो चुकी है। 31 जनवरी को आई-टी विभाग द्वारा शुरू किए गए &amp;lsquo;ऑपरेशन क्लीन मनी&amp;rsquo; के तहत 17.92 लाख लोगों को एसएमएस और ई-मेल भेजे गए हैं, जिन्होंने 10 नवंबर से 30 दिसंबर के बीच 5 लाख और उससे ज्यादा पैसे जमा किए हैं। इनमें से 9 .72 लाख लोगों ने नकदी जमा के स्रोतों पर जवाब दिया है। विभाग ने उन मामलों में वेरिफिकेशन बंद करने का निर्णय लिया है, जहां नकदी के स्रोत का पूरा ब्यौरा था।&lt;/p&gt;

&lt;p&gt;आयकर विभाग ने कहा, &amp;lsquo;करदाताओं ने करीब 2.8 9 लाख करोड़ रुपये के नकदी जमा से जुड़े 13.33 लाख खातों के लिए जवाब दे दिए हैं। ऑनलाइन प्रतिक्रियाओं का आंकलन कर खातों की सही जानकारी देने वालों के मामलों में आगे कोई कार्रवाई नहीं की जाएगी। विभाग ने दो विशेष डेटा ऐनालिटिकल एजेंसियों और एक व्यावसायिक प्रक्रिया प्रबंधन एजेंसी को बड़ी मात्रा में नकद जमा के डेटा का विश्लेषण करने, करदाताओं की अनुपालन स्थिति और रिपोर्टिंग संस्थाओं का पता लगाने की जिम्मेदारी दी है। नकदी जमा के सोर्स के रूप में नकद बिक्री का दावा करने वाले पेट्रोल पंप व्यापारियों और संपत्ति खरीददारों जैसे व्यापारों की विस्तृत जांच की जाएगी, जिनका कैश सेल उनके नकद जमा की तुलना में ज्यादा पाया गया है।&lt;/p&gt;
</description>
    </item>
    
    <item>
      <title>यूपी: 10वीं पास करने वाली लड़कियों को 10,000 रुपए देगी योगी सरकार</title>
      <link>http://aadhaarcardnews.in/up-govt-announces-rs-10000-each-to-one-lakh-schoolgirls/</link>
      <pubDate>Wed, 07 Jun 2017 00:00:00 +0000</pubDate>
      
      <guid>http://aadhaarcardnews.in/up-govt-announces-rs-10000-each-to-one-lakh-schoolgirls/</guid>
      <description>&lt;p&gt;यूपी में 10वीं और 12वीं के नतीजे घोषित होने बाकी है। परिक्षार्थियों में रिजल्ट को लेकर बहुत उत्सुकता है। इस बीच यूपी के योगी सरकार ने हाईस्कूल की लड़कियों को खुशखबरी सुनाई है। एएनआई के मुताबिक राज्य के उप-मुख्यमंत्री दिनेश शर्मा ने 10वीं कक्षा में पास होने वाली एक लाख लड़कियों को 10,000 रुपए देने&lt;/p&gt;

&lt;p&gt;का ऐलान किया है। 10वीं की बोर्ड परीक्षा के रिजल्ट को लेकर कयास लगाए जा रहे हैं कि नतीजे 9 जून को आ सकते हैं। इसके साथ ही कहा जा रहा है कि 10वीं से पहले 12वीं के रिजल्ट घोषित हो सकते हैं।&lt;/p&gt;

&lt;p&gt;बता दें कि यूपी में 60 लाख के करीब स्टूडेंट्स बोर्ड परीक्षाओं के रिजल्ट का इंतजार कर रहे हैं। इस बार 10वीं में 34,04,471 और 12वीं में 26,24,681 लोगों ने भाग लिया है। कुल 60,29,152 परीक्षार्थी शामिल हुए। इनमें रेलगुर और प्राइवेट विद्यार्थी सम्मिलित हैं। विधानसभा चुनावों को देखते हुए इस बार परीक्षाएं&lt;/p&gt;

&lt;p&gt;देरी से शुरू हुईं थी। साथ ही परीक्षार्थियों की संख्या अधिक होने की वजह से भी रिजल्ट आने में देरी हो सकती है।&lt;/p&gt;
</description>
    </item>
    
    <item>
      <title>वोडाफोन लाया पांच रुपए का र‍िचार्ज</title>
      <link>http://aadhaarcardnews.in/vodafone-ramzan-special-pack-at-rs-5-unlimited-data-and-voice-calling/</link>
      <pubDate>Wed, 07 Jun 2017 00:00:00 +0000</pubDate>
      
      <guid>http://aadhaarcardnews.in/vodafone-ramzan-special-pack-at-rs-5-unlimited-data-and-voice-calling/</guid>
      <description>&lt;p&gt;&lt;em&gt;इस स्कीम को लॉन्च करते हुए पश्चिम उत्तर प्रदेश और उत्तराखंड के कारोबार प्रमुख दिलीप कुमार गंटा ने कहा कि रमजान का महीना हमारे लिए बहुत ही अहम है।&lt;/em&gt;&lt;/p&gt;

&lt;p&gt;दूरसंचार कंपनी वोडाफोन ने रमजान के मौके पर पश्चिमी उत्तर प्रदेश और उत्तराखंड के उपभोक्ताओं के लिए स्पेशल स्कीम लॉन्च की है। स्कीम के तहत उपभोक्ता अनलिमिटेड लोकल और एसटीडी कॉल के साथ मुफ्त डेटा का भी लाभ उठा पाएंगे। रमजान स्पेशल पैक में 2जी उपभोक्ता पांच रुपये का रिचार्ज कराकर एक घंटे के लिए
अनलिमिटेड डेटा का लाभ उठा सकते हैं, जबकि 3जी उपभोक्ता 19 रुपये का रिचार्ज कराकर एक घंटे के लिए अनलिमिटेड डेटा का इस्तेमाल कर सकते हैं।&lt;/p&gt;

&lt;p&gt;रमजान पैक में 28 दिनों की वैधता वाला भी स्कीम है। इसके लिए 2जी उपभोक्ता को 253 रुपये का रिचार्ज कराना होगा। वहीं 3जी उपभोक्ता 345 रुपये का रिचार्ज कराकर इस स्कीम का लाभ उठा सकते हैं। बता दें कि 28 दिनों के अनलिमिटेड डेटा पैक में उपभोक्ताओं को अनलिमिटेड लोकल और एसटीडी मिनट भी मिलेगा।&lt;/p&gt;

&lt;p&gt;इस स्कीम को लॉन्च करते हुए पश्चिम उत्तर प्रदेश और उत्तराखंड के कारोबार प्रमुख दिलीप कुमार गंटा ने कहा कि रमजान का महीना हमारे लिए बहुत ही अहम है। इसलिए हम उपभोक्ताओं की जरूरतों को ध्यान में रखते हुए ये स्कीम लेकर आए हैं। रमजान के इस मौके पर उपभोक्ता नए डेटा और कॉलिंग पैक्स के साथ अपने परिवारजनों और दोस्तों के साथ जुड़े रहेंगे।&lt;/p&gt;

&lt;p&gt;गौरतलब है कि अभी कुछ दिन पहले ही वोडाफोन ने अपने उपभोक्ताओं को 45GB फ्री 4G डेटा देने का ऑफर निकाला था। यह ऑफर प्रीपेड और पोस्टपेड के नए और पुराने दोनों तरह के उपभोक्ताओं के लिए है। इस ऑफर को वोडाफोन ने ऑनलाइन शॉपिंग वेबसाइट अमेजन के साथ मिलकर निकाला है। इस ऑफर का फायदा उठाने के लिए अमेजन से नया 4G स्मार्टफोन खरीदना होगा।&lt;/p&gt;

&lt;p&gt;यह ऑफर किन स्मार्टफोन्स के खरीदने पर मिल रहा है इसकी लिस्ट अमेजन पर दी गई है। इस ऑफर का फायदा उठाने के लिए 30 जून तक अमेजन से 4जी स्मार्टफोन खरीदना होगा। यह ऑफर 11 मई से शुरू हो गया है। कंपनी ने इसके लिए कुछ शर्तें भी रखी हैं। इस ऑफर का फायदा उठाने के लिए एक महीने के लिए कम से कम 1GB डेटा का रिचार्ज कराना होगा। उसके साथ 9GB डेटा फ्री मिलेगा। 9जीबी एक्स्ट्रा डेटा पांच बार रिचार्ज कराने पर मिलेगा।&lt;/p&gt;
</description>
    </item>
    
    <item>
      <title>काले धन वालों को आयकर विभाग की चेतावनी, 31 मार्च के बाद 137.25% तक लगेगा टैक्स</title>
      <link>http://aadhaarcardnews.in/137-tax-if-you-dont-come-clean-on-hidden-cash/</link>
      <pubDate>Tue, 06 Jun 2017 00:00:00 +0000</pubDate>
      
      <guid>http://aadhaarcardnews.in/137-tax-if-you-dont-come-clean-on-hidden-cash/</guid>
      <description>&lt;p&gt;आयकर विभाग ने आज काले धन वालों को आगाह करते हुए कहा है कि उसके पास उनके द्वारा बैंकों में जमा कराई गई बेहिसाब नकदी के बारे में जानकारी है। विभाग ने सलाह दी कि काले धन वालों को पाक साफ होकर निकलने के लिए प्रधानमंत्री गरीब कल्याण योजना (पीएमजीकेवाई) का इस्तेमाल करना चाहिए। ऐसा नहीं करने वालों से जमा राशि का 137 प्रतिशत तक वसूला जा सकता है।&lt;/p&gt;

&lt;p&gt;विभाग ने इस बारे में राष्ट्रीय समाचार पत्रों में विज्ञापन प्रकाशित किया है। इसमें कहा गया है कि उलटी गिनती शुरू हो गई है और बेहिसाबी धन जमा कराने वाले इसकी घोषणा करें, वरना बाद में पछताना पड़ सकता है। प्रधानमंत्री गरीब कल्याण योजना के तहत घोषणा की अंतिम तारीख 31 मार्च है।&lt;/p&gt;

&lt;p&gt;विज्ञापन में कहा गया है कि आयकर विभाग के पास आपकी जमाओं की जानकारी है। विभाग ने कहा है कि इस योजना के तहत कालेधन की घोषणा करने वालों की गोपनीयता सुनिश्चित की जाएगी। विज्ञापन में स्पष्ट चेतावनी दी गई है कि योजना के तहत काले धन की जानकारी नहीं देने वालों को बेनाम कानून के तहत कठोर कार्रवाई का सामना करना होगा। यहां तक कि उनके नाम ईडी और सीबीआई जैसी केंद्रीय जांच एजेंसियों के साथ साझा कर दिए जाएंगे।&lt;/p&gt;

&lt;p&gt;एक वरिष्ठ अधिकारी ने कहा कि जो लोग प्रधानमंत्री गरीब कल्याण योजना का लाभ लेते हुए अपनी काली कमाई उजागर नहीं करेंगे, उन्हें जमा राशि पर 137% तक जुर्माना लगाया जा सकता है। उनके मुताबिक, विभाग ऐसे डिफॉल्टरों पर नए बेनामी लेनदेन कानून के तहत कार्रवाई करने से भी नहीं हिचकेगा।&lt;/p&gt;

&lt;p&gt;अधिकारी ने बताया कि प्रधानमंत्री गरीब कल्याण योजना के तहत काला धन की जानकारी देने वालों को 49.9 प्रतिशत टैक्स देना होगा, जबकि ऐसा नहीं कर इनकम टैक्स रिटर्न में इस धन का जिक्र करने वालों को टैक्स के साथ-साथ 77.25 प्रतिशत जुर्माना देना होगा। साथ ही, जो लोग योजना के तहत काले धन का खुलासा नहीं करते हैं और जांच आकलन में इसका पता चलता है तो उन्हें 83.25 प्रतिशत की दर से टैक्स वसूला जाएगा।&lt;/p&gt;

&lt;p&gt;जो लोग योजना का फायदा लेते हुए काले धन की जानकारी सरकार को नहीं देते हैं और छापेमारी के दौरान छिपा हुआ धन सरेंडर करते हैं तो उन्हें 107.25 प्रतिशत टैक्स और जुर्माना देना होगा। लेकिन, जो लोग छापेमारी में भी काला धन खुद निकाल कर नहीं देते हैं, उन्हें 137.25 प्रतिशत टैक्स और जुर्माना देना पड़ सकता है।&lt;/p&gt;

&lt;p&gt;बेनामी कानून में दोषियों को 7 साल तक की कैद से दंडित करने का प्रावधान है। इसके अलावा, उस पर आयकर कानून के तहत भी मुकदमा चल सकता है। साथ ही, उस पर बेनामी संपत्ति के उचित बाजार मूल्य का 25 प्रतिशत और दूसरे जुर्माने भी भरने होंगे। गौरतलब है कि सरकार ने नोटबंदी के ऐलान के बाद प्रधानमंत्री गरीब कल्याण योजना की घोषणा की थी। इस योजना के तहत कुल घोषित काले धन का एक चौथाई हिस्सा चार साल के लिए बिना ब्याज के सरकार के पास जमा रखने की बाध्यता है। यह योजना पिछले साल 17 दिसंबर को शुरू हुई।&lt;/p&gt;
</description>
    </item>
    
    <item>
      <title>टीवी, एसी, फ्रिज पर जून में दिवाली वाली बंपर छूट</title>
      <link>http://aadhaarcardnews.in/gst-bring-diwali-earlier-as-retailers-offer-upto-40-per-cent/</link>
      <pubDate>Tue, 06 Jun 2017 00:00:00 +0000</pubDate>
      
      <guid>http://aadhaarcardnews.in/gst-bring-diwali-earlier-as-retailers-offer-upto-40-per-cent/</guid>
      <description>&lt;p&gt;जो लोग टीवी, फ्रिज, एसी और वॉशिंग मशीन खरीदने जा रहे हैं, उन्हें दिवाली से पहले ही बंपर छूट मिल सकती है। इलेक्ट्रॉनिक गुड्स रिटेलर इन प्रॉडक्ट्स को 20-40 पर्सेंट कम कीमत पर बेच रहे हैं क्योंकि वे गुड्स एंड सर्विसेज टैक्स (जीएसटी) लागू होने से पहले पुराना स्टॉक क्लियर करना चाहते हैं। वे पुराने स्टॉक पर अधिक टैक्स की वजह से लॉस से बचने के लिए यह कदम उठा रहे हैं। सरकार ने 1 जुलाई से जीएसटी को लागू करने का ऐलान किया है।&lt;/p&gt;

&lt;p&gt;सामान की कीमत और उसकी लाइफ के हिसाब से यह डिस्काउंट दिया जा रहा है। रिटेलरों का कहना है कि मई से पहले खरीदे गए और नहीं बिकने वाले सामान पर उन्हें 6 पर्सेंट और साल भर पुराने सामान पर 14 पर्सेंट का लॉस होगा, जिनके लिए इनपुट क्रेडिट नहीं लिया गया है। जीएसटी काउंसिल की 3 जून की पिछली मीटिंग में एक्साइज क्रेडिट को 40 पर्सेंट से बढ़ाकर 60 पर्सेंट करने के बावजूद यह नुकसान होगा। आमतौर पर रिटेलर्स मैक्सिमम रिटेल प्राइस (एमआरपी) पर 10-15 पर्सेंट की छूट देते हैं, जो अब करीब तीन गुना बढ़ जाएगी।&lt;/p&gt;

&lt;p&gt;सैमसंग, पैनासोनिक, हिताची और विडियोकॉन जैसे ब्रांड्स भी सेल्स बढ़ाने के लिए गिफ्ट से लेकर एक्सटेंडेड वॉरंटी जैसे ऑफर दे रहे हैं। वहीं, डिस्ट्रिब्यूटर्स ने अभी वाला स्टॉक क्लियर होने तक नया माल उठाना बंद कर दिया है। यह जानकारी इंडस्ट्री के दो सीनियर एग्जिक्युटिव्स ने दी है।&lt;/p&gt;

&lt;p&gt;पूर्वी भारत के सबसे बड़े वाइट गुड्स रिटेलर में से एक ग्रेट ईस्टर्न के डायरेक्टर पुलकित बैद्य ने कहा, &amp;lsquo;यह कंज्यूमर्स के लिए जून में दिवाली जैसा माहौल होगा। जीएसटी लागू होने से पहले ज्यादातर रिटेलर्स पुराना स्टॉक निकालने के लिए भारी डिस्काउंट देंगे। दरअसल, बचे हुए सामान पर रिटेलर्स को 40 पर्सेंट सेंट्रल जीएसटी का बोझ उठाना होगा, जो उन्हें क्रेडिट नहीं किया जाएगा।&amp;rsquo;&lt;/p&gt;

&lt;p&gt;विजय सेल्स के मैनेजिंग डायरेक्टर नीलेश गुप्ता ने कहा कि हर रिटेलर जुलाई तक कम से कम स्टॉक चाहता है। उन्होंने बताया, &amp;lsquo;हम छूट देकर स्टॉक क्लियर कर रहे हैं, लेकिन हमें इस पर भी नुकसान हो रहा है। इस साल जून में डिस्काउंट की वजह से जुलाई महीने में सेल्स कमजोर रहेगी।&amp;rsquo; इंडस्ट्री एग्जिक्युटिव का कहना है कि कुछ बड़ी कंज्यूमर इलेक्ट्रॉनिक रिटेल चेन में से प्रत्येक के पास 100 करोड़ रुपये की इनवेंटरी पड़ी है। वहीं, कंपनियों ने सिर्फ मई और जून में खरीदे गए सामान के लिए कॉम्पेंसेशन स्कीम पेश की है। इससे इन रिटेलर्स को चोट पड़ी है। इन रिटेलरों के पास पड़े माल में शॉप फ्लोर पर डिस्प्ले के लिए रखे गए प्रॉडक्ट्स भी हैं, जिनमें से कई साल भर पुराने होते हैं और आखिर में उन्हें कस्टमर्स को बेचा जाता है।&lt;/p&gt;

&lt;p&gt;एक बड़ी कंज्यूमर इलेक्ट्रॉनिक चेन के टॉप एग्जिक्युटिव ने बताया कि वह स्टॉक क्लियर करने के लिए मार्जिन की कुर्बानी दे रहे हैं। जीएसटी के बाद टैक्स रेट बढ़ने से कंज्यूमर इलेक्ट्रॉनिक्स गुड्स के दाम में 3-5 पर्सेंट की बढ़ोतरी होगी। मुंबई की बड़ी इलेक्ट्रॉनिक्स रिटेल चेन कोहिनूर डिस्प्ले वाले प्रॉडक्ट्स पर 40 पर्सेंट की छूट दे रही है। कंपनी के डायरेक्टर विशाल मेवानी ने बताया, &amp;lsquo;डिस्प्ले वाले ज्यादातर प्रॉडक्ट्स, खासतौर पर सेलफोन और एलईडी टीवी एंड ऑफ द लाइफ मॉडल्स हैं। हम उन्हें स्टॉक क्लियरेंस में बेचने की कोशिश कर रहे हैं। दूसरे सामान पर छूट भी रिटेलर्स की बेचैनी का संकेत है।&amp;rsquo;&lt;/p&gt;

&lt;p&gt;जीएसटी काउंसिल ने शनिवार को पिछली मीटिंग में 18 पर्सेंट जीएसटी स्लैब वाले प्रॉडक्ट्स पर डीम्ड क्रेडिट को बढ़ाकर 60 पर्सेंट करने का फैसला किया था। पहले इसे 40 पर्सेंट रखा गया था। हालांकि, टीवी, किचन अप्लायंस और छोटे अप्लायंस 28 पर्सेंट वाले जीएसटी स्लैब में आते हैं। काउंसिल ने 25,000 रुपये से अधिक कीमत वाले सामान पर 100 पर्सेंट क्रेडिट का प्रस्ताव रखा है। यह ट्रैकिंग के आधार पर दिया जाएगा। इसके लिए ड्यूटी चुकाने के दस्तावेज पेश नहीं करने होंगे। हालांकि, इंडस्ट्री ट्रैकिंग की परिभाषा स्पष्ट किए जाने का इंतजार कर रही है। वह जानना चाहती है कि क्या यह एमआरपी पर होगा, बेस प्राइस पर या ऑपरेटिंग प्राइस पर।&lt;/p&gt;

&lt;p&gt;गोदरेज अप्लायंसेज के बिजनस हेड कमल नंदी ने कहा कि 100 पर्सेंट क्रेडिट अवेल करने के बावजूद सिर्फ 25 पर्सेंट स्टॉक को ही इसका बेनेफिट मिलेगा। बाकी के 75 पर्सेंट स्टॉक को क्लियर करना होगा। उन्होंने बताया कि इसलिए रिटेल लेवल पर डिस्काउंट दिए जा रहे हैं।&lt;/p&gt;
</description>
    </item>
    
    <item>
      <title>दो लाख से ऊपर के नकद लेनदेन पर आयकर विभाग की पैनी नजर,</title>
      <link>http://aadhaarcardnews.in/income-tax-department-eyes-on-cash-transactions-above-two-lakh/</link>
      <pubDate>Tue, 06 Jun 2017 00:00:00 +0000</pubDate>
      
      <guid>http://aadhaarcardnews.in/income-tax-department-eyes-on-cash-transactions-above-two-lakh/</guid>
      <description>&lt;p&gt;आयकर विभाग ने शुक्रवार (2 जून) को लोगों को दो लाख रुपये से अधिक का नकद लेनदेन करने के प्रति आगाह किया। विभाग ने कहा कि इस तरह के लेनदेन में जिस व्यक्ति को नकद राशि प्राप्त होगी, उसे उतना ही जुर्माना देना होगा। इसके अलावा विभाग ने लोगों से कहा है कि उन्हें यदि इस तरह के लेनदेन की जानकारी मिलती है तो वे इसका ब्योरा ‘blackmoneyinfo@incometax.gov.in’ पर भेज सकते हैं।&lt;/p&gt;

&lt;p&gt;सरकार ने वित्त अधिनियम, 2017 के तहत एक अप्रैल, 2017 से दो लाख रुपये से अधिक के नकद लेनदेन पर रोक लगा दी है। आयकर कानून में नई शामिल 269एसटी धारा एक दिन में इतने नकद लेनदेन पर रोक लगाती है। यह किसी एक व्यक्ति द्वारा एक मामले में दो लाख रुपये से अधिक के लेनदेन पर प्रतिबंध लगाती है।
कर विभाग ने प्रमुख दैनिक अखबारों में प्रकाशित विज्ञापनों में कहा है कि धारा 269एसटी का उल्लंघन करने पर नकद राशि प्राप्त करने वाले पर इतनी ही राशि के बराबर जुर्माना लगेगा। वित्त वर्ष 2017-18 के बजट में वित्त मंत्री अरुण जेटली ने तीन लाख रुपये से अधिक के नकद लेनदेन पर रोक लगाने का प्रस्ताव किया था।&lt;/p&gt;

&lt;p&gt;वित्त विधेयक में संशोधन के तहत इस सीमा को कम कर दो लाख रुपये कर दिया गया। वित्त विधेयक लोकसभा में मार्च में पारित हुआ।&lt;/p&gt;

&lt;p&gt;कर विभाग ने कहा है कि यह अंकुश सरकार की किसी प्राप्ति, बैंकिंग कंपनी, डाकघर बचत बैंक या सहकारी बैंक पर लागू नहीं होगा। एक निश्चित सीमा से अधिक के नकद लेनदेन पर प्रतिबंध का मकसद कालेधन पर अंकुश लगाना है। कर विभाग ने पिछले साल नोटबंदी के बाद दिसंबर में यह ईमेल पता शुरू किया था, जिस पर दो लाख रुपये से अधिक के नकद लेनदेन की सूचना दी जा सकती है।&lt;/p&gt;
</description>
    </item>
    
    <item>
      <title>निकलेंगी 10 लाख नौकरियां</title>
      <link>http://aadhaarcardnews.in/real-estate-retail-logistics-sectors-to-create-10-lakh-jobs-in-india-sa/</link>
      <pubDate>Tue, 06 Jun 2017 00:00:00 +0000</pubDate>
      
      <guid>http://aadhaarcardnews.in/real-estate-retail-logistics-sectors-to-create-10-lakh-jobs-in-india-sa/</guid>
      <description>&lt;p&gt;देश में निकट भविष्य में निर्माण और जमीन जायदाद के विकास, संगठित खुदरा, सौंदर्य एवं स्वास्थ्य, परिवहन और लॉजिस्टिक क्षेत्र में सर्वाधिक रोजगार सृजित करने की क्षमता है। एक रिपोर्ट में यह कहा गया है। ‘एसोचैम-थॉट आर्बिट्रेज रिसर्च इंस्टीट्यूट पेपर’ की रिपोर्ट के मुताबिक देश की सूचना प्रौद्योगिकी तथा&lt;/p&gt;

&lt;p&gt;आईटी युक्त सेवा क्षेत्र अगले पांच साल में 10 लाख रोजगार सृजित हो सकते हैं। रिपोर्ट के मुताबिक, ‘‘फिलहाल दबाव झेल रहे आईटी और आईटी संबद्ध क्षेत्र में रोजगार सृजन में वृद्धि की रफ्तार कम होने की संभावना पहले से ही थी। वर्ष 2013 में इस क्षेत्र में रोजगार आधार 33 लाख था और 2022 तक इसमें 22 लाख और लोगों
की जरूरत होगी। इसमें से करीब 10 लाख पिछले तीन-चार साल में जोड़े जा चुके हैं।&lt;/p&gt;

&lt;p&gt;रिपोर्ट के मुताबिक सूचना प्रौद्योगिकी (आईटी) तथा आईटी संबद्ध क्षेत्र प्रौद्योगिकी उन्नयन, आटोमेशन, अमेरिका में वीजा प्रतिबंध तथा बढ़ता कौशल अंतर जैसी चुनौतियों से जूझ रहा है। एसोचैम के महासचिव डी एस रावत ने कहा, ‘‘इस प्रकार, देश को साल में कम-से-कम 1.5 से 2 करोड़ रोजगार की जरूरत है। हमें इसे व्यापक रूप से और ऐसे क्षेत्रों में देखने की जरूरत है जिसका विस्तार न केवल निर्यात बाजार में बल्कि देश के अंदर भी हुआ है।’’ रोजगार के बारे में जानकारी देते हुए रिपोर्ट में कहा गया है कि वर्ष 2013 में निर्माण और रीयल एस्टेट (बुनियादी ढांचा समेत) क्षेत्र में 4.54 करोड़ लोगों को रोजगार मिला हुआ था, इस क्षेत्र में अगले पांच साल में 3.11 करोड़ अतिरिक्त लोगों की जरूरत होगी।&lt;/p&gt;

&lt;p&gt;इसी प्रकार संगठित खुदरा क्षेत्र अगले पांच साल में कम-से-कम 1.0 से 1.2 करोड़ नये रोजगार सृजित हो सकते हैं। इसके अलावा परिधान और कपड़ा क्षेत्र में भी रोजगार सृजन की संभावना है। बता दें इससे पहले जनवरी महीने में भी एक रिपोर्ट में कई लोगों को रोजगार मिलने का दावा किया गया था। रिपोर्ट ने टेलीकॉम सेक्टर में इस साल करीब 20 लाख नौकरियां आने का दाला किया था। यह रिपोर्ट टेलीकॉम सेक्टर स्किल काउंसिल के साथ टीम लीज ने जनवरी 2017 में पेश की थी। वहीं रिपोर्ट में ये भी कहा गया था कि इंफ्रास्टक्चर में 2020-21 तक 92 हजार नौकरियां और 2021 तक अन्य 8 लाख नौकरियां आने के आसार हैं।&lt;/p&gt;
</description>
    </item>
    
    <item>
      <title>एयरटेल-1 साल तक मुफ्त देंगे 4जी डेटा</title>
      <link>http://aadhaarcardnews.in/micromax-tie-up-offers-1-year-free-4g-service-on-canvas/</link>
      <pubDate>Mon, 05 Jun 2017 00:00:00 +0000</pubDate>
      
      <guid>http://aadhaarcardnews.in/micromax-tie-up-offers-1-year-free-4g-service-on-canvas/</guid>
      <description>&lt;p&gt;एयरटेल ने मोबाइल कंपनी फर्म माइक्रोमैक्स के साथ मिलकर एक साल तक मुफ्त में 4जी सर्विस पेश करने का ऑफर पेश किया है। कंपनी ने गुरुवार को लॉन्च हुए माइक्रोमैक्स के कैनवास 2 स्मार्टफोन पर यह ऑफर लॉन्च किया है। इसके तहत फ्री 4जी डेटा के अलावा अनलिमिटेड कॉलिंग की भी सुविधा होगी। माइक्रोमैक्स के चीफ मार्केटिंग ऑफिसर सुभजीत सेन ने रिपोर्टरों को बताया, &amp;lsquo;माइक्रोमैक्स कैनवास 2 पर एक साल तक एयरटेल टू एयरटेल अनलिमिटेड कॉलिंग और डेटा की सुविधा होगी। यह सुविधा सभी नए और मौजूदा ग्राहकों को दी जाएगी।&amp;rsquo;&lt;/p&gt;

&lt;p&gt;माइक्रोमैक्स ने गुरुवार को ही 11,999 रुपये की कीमत वाला VoLTE स्मार्टफोन कैनवास 2 लॉन्च किया है। सेन ने कहा कि माइक्रोमैक्स और एयरटेल के बीच हुए पैक्ट के तहत यूजर्स को हर दिन 1 जीबी 4जी डेटा मिलेगा। इस लिमिट के बाद भी डेटा मिलेगा, लेकिन उसकी स्पीड कम हो जाएगी। कैनवास 2 की खरीद पर ग्राहको को हर दिन देश भर में किसी भी नेटवर्क पर 400 मिनट कॉलिंग के लिए मिलेंगे। इस ऑफर के तहत वीकली लिमिट 1500 मिनट्स की होगी।&lt;/p&gt;

&lt;p&gt;माइक्रोमैक्स के को-फाउंडर राहुल शर्मा ने कहा, &amp;lsquo;रिलायंस जियो ने जब तीन महीने का फ्री ऑफर लॉन्च किया था तो हमने देखा था कि कैसे उनके स्टोर्स के बाहर लंबी लाइनें लगी थीं। हम नहीं जानते एक साल के लिए लोगों का कैसा रेस्पॉन्स होगा।&amp;rsquo; कंपनी ने गुरुवार से ही रिटेल स्टोर्स पर इस डिवाइस की शिपिंग शुरू कर दी है।&lt;/p&gt;
</description>
    </item>
    
    <item>
      <title>ट्रक के पुराने टायर से शुरू किया ट्रेंडी जूते बनाने का बिजनस</title>
      <link>http://aadhaarcardnews.in/into-trendy-shoes-made-from-truck/</link>
      <pubDate>Mon, 05 Jun 2017 00:00:00 +0000</pubDate>
      
      <guid>http://aadhaarcardnews.in/into-trendy-shoes-made-from-truck/</guid>
      <description>&lt;p&gt;किसी गैराज या ऑटो पार्ट्स की दुकानों पर किसी कोने में पड़े टायरों को देखकर भले ही आपको वे सब सिर्फ &amp;lsquo;कबाड़&amp;rsquo; लगे, लेकिन कोशिश की जाए तो यह आपके लिए फैशन स्टेटमेंट भी साबित हो सकते हैं। कुछ ऐसा ही कारनामा कर दिखाया है मुंबई के एक एमबीए कपल ने। जे रेज और जोत्सना ने पादुक डॉट कॉम के नाम से ऑनलाइन फुटवेअर शोरूम की शुरुआत की, जो खराब हो चुके टायर से जूते बनाते हैं।&lt;/p&gt;

&lt;p&gt;जे रेज एमबीए करने के कुछ साल बाद तक फॉरन एजुकेशन की इच्छा रखने वालों के लिए कंसल्टेंसी चलाते थे। शादी के बाद पत्नी जोत्सना के साथ मुंबई के चेंबुर इलाके से ऑनलाइन फुटवेअर शोरूम की शुरुआत की। इस ऑनलाइन प्लैटफॉर्म का नाम रखा गया पादुक्स (paaduks.com)। कमाल की बात यह है कि इस प्लैटफॉर्म पर सिर्फ बेकार हो चुके टायर से बने फुटवेअर ही मिलते हैं। कई अलग रंग और डिजाइन में बने इन जूते-चप्पलों की काफी डिमांड बढ़ गई है। ऑनलाइन प्लैटफॉर्म के साथ कुछ स्टोर्स पर भी ये फुटवेअर आपको मिल सकते हैं।&lt;/p&gt;

&lt;p&gt;जे ने बताया, &amp;lsquo;हमने 2013 में पादुक की शुरुआत की थी। मैं इंटरनेट पर ब्राउज़िंग कर रहा था, तभी मैंने एक शख्स के बारे में पढ़ा जो इंडोनेशिया से बेकार हो चुके टायर इम्पोर्ट करता है। इन टायरों को वह जूतों के सोल बनाने में इस्तेमाल करता था और फिर उन्हें यूएस में बेचता था। हमें आइडिया बेहद पसंद आया और हमने भारत में ऐसा ही कुछ करने का फैसला लिया।&amp;rsquo; जहां जूतों के सोल के लिए टायर कबाड़ी की दुकान से मिल जाते थे, वहीं जूते के अंदर और बाहर के डिजाइन के लिए कपड़ा और दूसरी चीजें हम लोकल मार्केट से खरीद लेते थे। और इन जूतों की कीमत हमने 399 रुपये से 1100 रुपये तक रखी।&lt;/p&gt;

&lt;p&gt;पादुक्स में डिजाइन हेड कैरल कॉर्नेलियो ने बताया &amp;lsquo;हमारे जूतों के डिजाइन मेल और फीमेल दोनों के लिए हैं। यहां तक कि हमारे जूते भारतीय पारंपरिक वेश के साथ और ज्यादा अच्छे दिखते हैं, उन्हें कैजुअल ड्रेस के साथ भी पहना जा सकता है। हम बेहद जल्द नया प्रॉडक्ट लॉन्च करने वाले हैं जो पूरी तरह ट्यूब और टायरों से बना है। इन सैंडल का बेस टायर से और स्ट्रेप ट्यूब से बनी है।&amp;rsquo;&lt;/p&gt;

&lt;p&gt;पादुक्स की कोफाउंडर जोत्सना से जब इस स्टार्टअप की फंडिंग के बारे में पूछा गया तो उन्होंने बताया, &amp;lsquo;हमारे फुटवेअर न सिर्फ इको-फ्रेंडली होते हैं बल्कि वेस्ट मैनेजमेंट का भी अच्छा उदारण हैं। इस वेंचर को शुरू करने में हमने पूरी तरह अपना पैसा लगाया है। हमने बहुत सक्रिय तौर पर फंडिंग के लिए किसी से बात नहीं की, हालांकि आइडिया के लेवल पर हमने कई जगह बात की।&amp;rsquo;&lt;/p&gt;

&lt;p&gt;जे ने बताया कि उनका उद्देश्य रिटेल स्टोर से ज्यादा ऑनलाइन प्लैटफॉर्म पर था। उन्होंने बताया, &amp;lsquo;हमने अपने प्रॉडक्ट को प्रमोट करने के लिए सोशल मीडिया का सबसे ज्यादा सहारा लिया। यहां तक कि फेसबुक और इंस्टाग्राम पर बहुत एक्टिव कैंपेन चलाया। हालांकि दिल्ली, बेंगलुरु और पुणे में कुछ रिटेल स्टोर्स पर हमारे प्रॉडक्ट मिल जाएंगे। हमारे प्रॉडक्ट बेंगलुरु में काफी फेमस हैं। हमें मिले कुल ऑनलाइन ऑर्डर का 25 प्रतिशत हिस्सा बेंगलुरु से ही मिलता है।&amp;rsquo;&lt;/p&gt;
</description>
    </item>
    
  </channel>
</rss>