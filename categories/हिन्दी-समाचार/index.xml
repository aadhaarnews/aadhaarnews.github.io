<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>Latest news </title>
    <link>http://aadhaarcardnews.in/categories/%E0%A4%B9%E0%A4%BF%E0%A4%A8%E0%A5%8D%E0%A4%A6%E0%A5%80-%E0%A4%B8%E0%A4%AE%E0%A4%BE%E0%A4%9A%E0%A4%BE%E0%A4%B0/index.xml</link>
    <description>Recent content on Latest news </description>
    <generator>Hugo -- gohugo.io</generator>
    <atom:link href="http://aadhaarcardnews.in/categories/%E0%A4%B9%E0%A4%BF%E0%A4%A8%E0%A5%8D%E0%A4%A6%E0%A5%80-%E0%A4%B8%E0%A4%AE%E0%A4%BE%E0%A4%9A%E0%A4%BE%E0%A4%B0/index.xml" rel="self" type="application/rss+xml" />
    
    <item>
      <title>इनकम टैक्स डिपार्टमें ने पैन से आधार को लिंक करने के लिए शुरू की SMS सुविधा</title>
      <link>http://aadhaarcardnews.in/link-aadhaar-with-pan-using-sms-i-t-dept/</link>
      <pubDate>Thu, 01 Jun 2017 00:00:00 +0000</pubDate>
      
      <guid>http://aadhaarcardnews.in/link-aadhaar-with-pan-using-sms-i-t-dept/</guid>
      <description>&lt;p&gt;आयकर विभाग ने करदाताओं को एसएमएस सुविधा का उपयोग कर आधार संख्या को पैन नंबर से जोड़ने को कहा है। देश के प्रमुख समाचार पत्रों में दिए गए विज्ञापनों में विभाग ने एसएमएस के जरिए आधार और पैन को आपस में लिंक करने की जानकारी दी है। इसके लिए किसी व्यक्ति को अपने फोन से बड़े अक्षरों में यूआईडीपीएएन के बाद खाली जगह छोड़कर अपनी आधार संख्या और फिर उसके बाद अपनी पैन संख्या को लिखकर 567678 या 56161 को एसएमएस भेजना होगा। इसके अलावा विभाग की ई-फाइलिंग वेबसाइट पर जाकर भी इनको आपस में लिंक किया जा सकता है।&lt;/p&gt;

&lt;p&gt;विज्ञापन में कहा गया है कि निर्बाध रूप से इनकम टैक्स से जुड़ी सारी सुविधाएं ऑनलाइन पाते रहने के लिए दोनों नंबरों को लिंक करना बहुत जरूरी है। इसमें कहा गया है, &amp;lsquo;अब नया पैन बनाते वक्त ऐप्लिकेशन फॉर्म में ही आधार नंबर का जिक्र कर देने से दोनों लिंक हो जाएंगे। साथ ही, पैन कार्ड की रीप्रिंटिग वाले चेंज रिक्वेस्ट फॉर्म में आधार नंबर देने से भी यह काम हो सकता है।&amp;rsquo;&lt;/p&gt;

&lt;p&gt;PAN से आधार कार्ड जोड़ने के लिए आयकर विभाग ने शुरू की नई सुविधा&lt;/p&gt;

&lt;p&gt;इनकम टैक्स डिपार्टमेंट ने आधार और पैन लिंक करने के लिए इसी महीने नई ऑनलाइन सुविधा शुरू की थी। अब आधार और पैन की लिंकिंग को इनकम टैक्स रिटर्न भरने के लिए अनिवार्य बना दिया गया है। डिपार्टमेंट की ई-फाइलिंग वेबसाइट ने अपने होमपेज पर एक नया लिंक दिया है जिसके जरिए आधार को पैन से जोड़ा जा सकता है।&lt;/p&gt;
</description>
    </item>
    
    <item>
      <title>एक रुपए का नया नोट, नरेंद्र मोदी सरकार का फैसला</title>
      <link>http://aadhaarcardnews.in/narendra-modi-government-will-issue-one-rupees-note-after-two-decades/</link>
      <pubDate>Thu, 01 Jun 2017 00:00:00 +0000</pubDate>
      
      <guid>http://aadhaarcardnews.in/narendra-modi-government-will-issue-one-rupees-note-after-two-decades/</guid>
      <description>&lt;p&gt;&lt;em&gt;एक रुपए से आज भले ही हम ज्यादा कुछ न खरीद पाएं, लेकिन फिर भी केंद्र सरकार देश में इसको चलते रहने देना चाहती है।&lt;/em&gt;&lt;/p&gt;

&lt;p&gt;एक रुपए से आज भले ही हम ज्यादा कुछ न खरीद पाएं, लेकिन फिर भी केंद्र सरकार देश में इसको चलन में रहने देना चाहती है। सरकार ने इसे 20 साल बाद दोबारा छापने का फैसला किया है। हालांकि, पुराने नोट और सिक्के भी चलन में रहेंगे। भारतीय रिर्जव बैंक (आरबीआई) ने इस बात की पुष्टि की है। आरबीआई ने इस बारे में बताया कि वह जल्द ही एक रुपए के नए नोट चलन में लाएगा। भारत सरकार इन्हें छापेगी। ये नोट कॉइनेज एक्ट 2011 के तहत छापे जाएंगे। फिलहाल एक रुपए के सिक्के चलन में हैं, जो टकसाल में तैयार किए जाते हैं।&lt;/p&gt;

&lt;p&gt;एक रुपए के इस नए नोट के सबसे ऊपर ‘भारत सरकार’ अंग्रेजी और हिंदी में लिखा होगा। इसके पास में ही वित्त मंत्रालय के सचिव के हस्ताक्षर होंगे। जबकि बाकी नोटों पर भारतीय रिर्जव बैंक के गर्वनर के हस्ताक्षर होते हैं। नोट के आगे का हिस्सा हल्का गुलाबी और हरा रंग का नजर आएगा और जहां ‘एक रुपए’ लिखा होगा, उसके पीछे फूल-पत्ती वाली आकृति बनी होगी। वहीं, पीछे के हिस्से में सागर सम्राट की तस्वीर होगी। उसके बगल में 15 भारतीय भाषाओं में नोट की कीमत लिखी होगी।&lt;/p&gt;

&lt;p&gt;भारतीय रिर्जव बैंक के अधिकारी ने इससे जुड़ी जानकारी देते हुए कहा कि एक रुपए का नया नोट को ‘द कॉइनेज एक्ट 2011’ के तहत वैध टेंडर दिया गया है। उधर, केंद्र सरकार की इस पहल का चेन्नई में लोगों ने बढ़-चढ़कर स्वागत किया है। यहां एक चाय की दुकान लगाने वाले अरुण कुमार ने बताया कि फुटकर पैसे न होने से ग्राहकों को चॉकलेट या टॉफी देनी पड़ती थी, जिससे वह परेशान होते थे। अगर नया नोट आता है, तो बेशक इससे समस्या हल हो जाएगी।&lt;/p&gt;

&lt;p&gt;व्यापारियों का कहना है कि भारतीय रिर्जव बैंक की ओर से उन्हें पर्याप्त मात्रा में सिक्के नहीं मिलते हैं। आमतौर पर दो रुपए और पांच रुपए के सिक्कों की कमी रहती है। कोट्टम के वल्लूर में दुकानदार पी.श्रीनाथ ने बताया कि उन्हें हर महीने अपने कारोबार में 15 हजार रुपयों के सिक्कों की जरूर होती है, लेकिन बैंक की ओर से उन्हें सिर्फ तीन हजार रुपए ही हासिल हो पाते हैं। ऐसे में उन्हें एजेंटों पर निर्भर रहना पड़ता है, जो 10 फीसद कमीशन लेकर उन्हें सिक्के मुहैया कराते हैं। ये एजेंट स्टेशन के आसपास भिखारियों से सिक्के खरीदते हैं।&lt;/p&gt;
</description>
    </item>
    
    <item>
      <title>जून से SBI इन सेवाओं के लिए वसूलेगा एक्‍स्‍ट्रा चार्ज, ये होंगे बदलाव</title>
      <link>http://aadhaarcardnews.in/sbi-customers-bank-will-charge-extra/</link>
      <pubDate>Thu, 01 Jun 2017 00:00:00 +0000</pubDate>
      
      <guid>http://aadhaarcardnews.in/sbi-customers-bank-will-charge-extra/</guid>
      <description>&lt;p&gt;देश का सबसे बड़ा बैंक एसबीआई 1 जून से अपनी कई सेवाओं के शुल्‍क में बढ़ोतरी करने जा रहा है। पहली जून से अगर आप एसबीआई जाकर कटे-फटे नोट बदलवाते हैं या एक सीमा से अधिक बार पैसे निकालते हैं तो एसबीआई आपसे चार्ज वसूलेगा। बेसिक सेविंग बैंक डिपॉजिट अकाउंट के ग्राहकों को पैसे निकालने, नए कार्ड इश्यू करवाने जैसी सुविधाएं के लिए भी 1 जून से चार्ज देना होगा।&lt;/p&gt;

&lt;p&gt;&lt;em&gt;कैश विड्रॉल पर लगेगा चार्ज&lt;/em&gt;&lt;/p&gt;

&lt;p&gt;एसबीआई से कैश विड्रॉल सिर्फ 4 बार तक के लिए ही मुफ्त रहेगी। इसमें एटीएम ट्रांजैक्शंस भी शामिल हैं। 4 बार से ज्यादा एसबीआई की ब्रांच से भी कैश विड्रॉल करेंगे तो हर ट्रांजैक्शन पर 50 रुपए का सर्विस चार्ज+सर्विस टैक्स लगेगा। एसबीआई के एटीएम से 4 बार से ज्यादा विड्रॉल करेंगे तो हर ट्रांजैक्शन पर 10 रुपए सर्विस चार्ज+सर्विस टैक्स देना होगा। दूसरे बैंक के एटीएम से 4 बार से ज्यादा कैश विड्रॉल पर हर ट्रांजैक्शन पर 20 रुपए सर्विस चार्ज+सर्विस टैक्स लगेगा।&lt;/p&gt;

&lt;p&gt;&lt;em&gt;आरबीआई ने दिए कटे-फटे नोट को लेकर दिए थे ये निर्देश&lt;/em&gt;&lt;/p&gt;

&lt;p&gt;30 अप्रैल को ही आरबीआई ने बैंकों को कटे, लिखे, पुराने व फटे नोटों को लेने के लिए कहा था. रिजर्व बैंक ऑफ इंडिया (आरबीआई) ने बैंकों को साफ निर्देश दिया है कि उन्हें गंदे नोट लेने ही होंगे और इसे लेने से वे इनकार नहीं कर सकते। लेकिन अगर आप एसबीआई में कटे-फटे या गले-गीले नोट जमा कराएंगे तो आपके ऊपर अतिरिक्त चार्ज देना होर्गा।&lt;/p&gt;

&lt;p&gt;&lt;em&gt;पुराने कटे-फटे नोट बदलने पर भी लगेगा चार्ज&lt;/em&gt;&lt;/p&gt;

&lt;p&gt;एसबीआई 20 से ज्यादा या 5,000 रुपए से ज्यादा कटे-फटे नोट बदलवाने पर अब 2 से लेकर 5 रुपए तक का चार्ज+सर्विस टैक्स वसूलेगा। इसके तहत हर नोट पर 2 रुपये या हरेक 1,000 रुपये पर 5 रुपये चार्ज, जो भी ज्यादा होगा, वह वसूला जाएगा। 5,000 रुपए तक कीमत होने पर हर नोट पर 2 रुपये चार्ज+सर्विस टैक्स वसूला जाएगा और 5000 रुपये से ज्यादा कीमत होने पर हर नोट पर 5 रुपये चार्ज+सर्विस टैक्स लिया जाएगा। कटे-फटे 20 नोट जिनकी कुल कीमत 5,000 रुपये से ज्यादा नहीं होगी तक बदलने पर एसबीआई कोई सर्विस चार्ज नहीं लगेगा।&lt;/p&gt;

&lt;p&gt;&lt;em&gt;बेसिक बैंक डिपॉजिट अकाउंट के नए कार्ड पर भी लगेगा चार्ज&lt;/em&gt;&lt;/p&gt;

&lt;p&gt;1 जून से एसबीआई एक्स्ट्रा डेबिट कार्ड इश्यू करने पर भी चार्ज लेने की तैयारी कर रहा है। एक जून से बैंक सिर्फ रुपे डेबिट कार्ड ही मुफ्त में जारी करेगा। बाकी सभी कार्ड जारी करने पर बैंक ने सर्विस चार्ज लेने का ऐलान कर दिया है। 1 जून से बैंक मास्टर और वीजा कार्ड इश्यू करने पर सर्विस चार्ज लेगा।&lt;/p&gt;
</description>
    </item>
    
    <item>
      <title>जून से ही आधार अनिवार्य</title>
      <link>http://aadhaarcardnews.in/tells-supreme-court-aadhar-deadline-not-to-be-extended/</link>
      <pubDate>Thu, 01 Jun 2017 00:00:00 +0000</pubDate>
      
      <guid>http://aadhaarcardnews.in/tells-supreme-court-aadhar-deadline-not-to-be-extended/</guid>
      <description>&lt;p&gt;केंद्र सरकार ने सुप्रीम कोर्ट में साफ कर दिया है कि 30 जून से आधार को अनिवार्य कर दिया जाएगा। केंद्र सरकार ने शुक्रवार को कोर्ट को बताया कि अलग-अलग समाज कल्याण योजनाओं का लाभ लेने के लिए आधार को अनिवार्य बनाने संबंधी 30 जून की समय सीमा आगे नहीं बढ़ाई जाएगी।&lt;/p&gt;

&lt;p&gt;जस्टिस ए एम खानविलकर और जस्टिस नवीन सिन्हा की पीठ के सामने अटॉर्नी जनरल मुकुल रोहतगी ने कहा कि वेलफेयर स्कीम के लिए आधार को अनिवार्य बनाने का मकसद यही है कि इसका लाभ उन लोगों तक नहीं पहुंचे जो अस्तित्व में ही नहीं हैं, जैसा कि सार्वजनिक वितरण प्रणाली जैसी योजनाओं के मामले में पाया गया है।&lt;/p&gt;

&lt;p&gt;उन्होंने केंद्र सरकार की विभिन्न अधिसूचनाओं को चुनौती देने और अंतरिम राहत का अनुरोध किए जाने पर भी आपत्ति की और कहा कि इस मामले को 5 सदस्यीय संविधान पीठ के सामने सुनवाई के लिए सूचीबद्ध किया जाना चाहिए। रोहतगी ने कहा कि इससे पहले भी इसी तरह की अंतरिम राहत के लिए याचिकाएं दायर की गईं थीं और वे मामले सुप्रीम कोर्ट के पास लंबित हैं।&lt;/p&gt;

&lt;p&gt;पीठ ने कहा कि अंतरिम राहत के लिए दायर सभी याचिकाओं पर वह एक साथ सुनवाई करेगी ताकि दोहराव से बचा जा सके। कोर्ट ने इसके साथ ही इस मामले को 27 जून के लिए सूचीबद्ध करने का निर्देश दिया। सुप्रीम कोर्ट जब इस सवाल पर विचार कर रही थी कि क्या इन मामलों को गर्मी की छुट्टियों के दौरान ही सुनवाई के लिए सूचीबद्ध किया जाए, तभी एक याचिकाकर्ता की ओर से वरिष्ठ अधिवक्ता श्याम दीवान ने कहा कि इसमें शीघ्र सुनवाइ की आवश्यकता है। यदि इस पर 30 जून से पहले सुनवाई नहीं होती है तो फिर केंद्र को इसकी समय सीमा आगे बढ़ानी चाहिए।&lt;/p&gt;

&lt;p&gt;इस पर रोहतगी ने कहा कि इसका कोई सवाल ही नहीं उठता। कोर्ट ने अंतरिम राहत का अनुरोध करने वाली सभी याचिकाओं को 27 जून को सूचीबद्ध करने का आदेश दिया है। साथ ही सरकार को तीन सप्ताह के अंदर जवाबी हलफनामा दाखिल करने का आदेश दिया है। शुक्रवार को सुनवाई शुरू होते ही अटॉर्नी जनरल ने कहा कि इसी तरह की अंतरिम राहत के अनुरोध के साथ करीब 6 महीने पहले याचिकाएं दायर की थीं। इन याचिकाओं को मुख्य मामले के साथ जोड़ दिया गया था, जिन पर संविधान पीठ सुनवाई करेगी।&lt;/p&gt;
</description>
    </item>
    
    <item>
      <title>टैरिफ प्लान पर ट्रांसपैरेंसी को लेकर टेलिकॉम ऑपरेटर में भिड़ंत</title>
      <link>http://aadhaarcardnews.in/telecom-operators-clash-in-on-tariff-plans-for-transparency/</link>
      <pubDate>Thu, 01 Jun 2017 00:00:00 +0000</pubDate>
      
      <guid>http://aadhaarcardnews.in/telecom-operators-clash-in-on-tariff-plans-for-transparency/</guid>
      <description>&lt;p&gt;मोबाइल टैरिफ प्लान में ट्रांसपैरेंसी को लेकर रिलायंस जियो, भारतीय एयरटेल और आइडिया के बीच तकरार कम होने का नाम नहीं ले रही है। एकतरफ भारती एयरटेल और आइडिया कड़ी प्रतिस्पर्धा के इस दौर में कस्टमर्स को साथ बनाए रखने के लिए कुछ खास ऑफर्स का अधिकार चाहती हैं, वहीं रिलायंस जियो को ऐसा नहीं लगता। भारती एयरटेल और आइडिया का मानना है कि मौजूदा यूजर्स को अपने साथ बनाए रखने के लिए कुछ टैरिफ प्लांस को सीक्रेट रखा जाना चहिए।&lt;/p&gt;

&lt;p&gt;इससे पहले टैरिफ प्लान में ट्रांसपैरेंसी नहीं होने के कारण रिलायंस जियो ने टेलीकॉम रेगुलेटर ट्राई से शिकायत की थी। जियो का कहना था कि इंडस्ट्री में कुछ कंपनियां एक कैटेगरी के लोगों को अलग-अलग टैरिफ प्लान ऑफर कर रही हैं, जो ट्राई के नियमों का उल्लंघन है। इससे लोगों के साथ धोखा भी हो रहा है। कंपनी का कहना था कि कुछ ऑपरेटर कस्टमर्स को ऐसे प्लान ऑफर कर रहे हैं, जो उसी कैटेगरी के बाकी कस्टमर्स के लिए अवेलेबल नहीं हैं। जियो का कहना है कि सभी टेलीकॉम कंपनियों को कॉमन प्लेटफॉर्म के तहत अपने सभी प्लान ऑफर करने चहिए।&lt;/p&gt;

&lt;p&gt;टेलीकॉम अथॉरिटी ऑफ इंडिया (ट्राई) ने टैरिफ असेसमेंट को लेकर एक ओपन हाउस डिस्कशन किया था। इसमें भारतीय एयरटेल और आइडिया का कहना था कि नए और मौजूदा यूजर्स के बीच टैरिफ प्लान को अलग-अलग तरह से ऑफर करने का अधिकार कंपनियों को मिलना चहिए। कंपनियों की दलील थी कि रिटेन्शन ऑफर में डिस्काउंट दिया जाता है, जो मनमानी नहीं है। ये डिस्काउंट एवरेज रेवेन्यू प्रति यूजर और कस्टमर लॉयल्टी जैसे कई पैरामीटर को देखने के बाद दिए जाते हैं।&lt;/p&gt;

&lt;p&gt;दरअसल, टेलीकॉम रेगुलेटर टैरिफ, प्रमोशनल ऑफर्स, डिस्काउंट और ड्यूरेशन जैसे कई मसलों पर 30 दिनों के अंदर एक गाइडलाइन पेश करना चाहता है, जिसका सभी टेलीकॉम कंपनियों को पालन करना होगा। इससे पहले रेगुलेटर सभी पक्षों को अपनी बात रखने का मौका दे रहा है।&lt;/p&gt;

&lt;p&gt;भारती एयरटेल के रेगुलेटरी हेड रवि गांधी ने कहा, &amp;lsquo;जब कोई कस्टमर किसी ऑपरेटर को छोड़कर जाना चाहता है तब भी कस्टमर और ऑपरेटर के बीच एक रिलेशन जारी रहता है। यह ऑपरेटर का अधिकार है कि वह अपने कस्टमर्स को कुछ ऑफर्स के जरिए फिर से अपने साथ बनाए रखे।&amp;rsquo; हालांकि रिलायंस जियो के अंशुमन ठाकुर इस बात से सहमत नहीं हैं। अंशुमन का कहना है कि इंडस्ट्री में ट्रांसपैरेंसी नहीं है। इसलिए वह चाहते हैं कि सभी टेलीकॉम कंपनियों जो टैरिफ प्लान ऑफर कर रही हैं, वह एक कॉमन प्लेटफॉर्म पर लिस्टेड हों। इस प्लेटफॉर्म के बाहर कोई भी कंपनी कस्टमर्स को कोई दूसरा प्लान ऑफर ना करे।&lt;/p&gt;

&lt;p&gt;अंशुमन का कहना है कि एक बार जब सभी प्लान एक कॉमन प्लेटफॉर्म पर आ जाएंगे तो कस्टमर्स अपने हिसाब से उनमें से किसी प्लान को चुन सकता है। उन्होंने कहा कि इसलिए ट्राई को इस मसले के लिए सभी कंपनियों के लिए एक गाइडलाइन तैयार करनी चहिए, जिससे किसी के साथ भेदभाव नहीं हो।&lt;/p&gt;
</description>
    </item>
    
    <item>
      <title>PAN से आधार कार्ड जोड़ने के लिए आयकर विभाग ने शुरू की नई सुविधा</title>
      <link>http://aadhaarcardnews.in/income-tax-department-introduces/</link>
      <pubDate>Wed, 31 May 2017 00:00:00 +0000</pubDate>
      
      <guid>http://aadhaarcardnews.in/income-tax-department-introduces/</guid>
      <description>&lt;p&gt;आयकर विभाग ने पैन नंबर को आधार कार्ड से जोड़ने के लिए एक नई ई-सुविधा शुरू की है। बता दें कि सरकार ने आयकर रिटर्न दाखिल करने के लिए पैन नंबर के साथ ही आधार कार्ड संख्या को भी अनिवार्य कर दिया है। आयकर विभाग ने ई-फाइलिंग वेबसाइट इनकमटैक्सइंडियाईफाइलिंग डॉट जीओवी डॉट इन पर एक नया लिंक शुरू किया है। इससे लोगों को अपने दोनों विशिष्ट पहचान पत्रों को जोड़ने में आसानी होगी। इस लिंक पर जाने के बाद किसी व्यक्ति को अपनी पैन संख्या और आधार संख्या देने के बाद आधार कार्ड में उल्लेखित नाम को दर्ज करना होगा।&lt;/p&gt;

&lt;p&gt;भारतीय विशिष्ट पहचान प्राधिकरण की ओर से पुष्टि होने के बाद यह जुड़ जाएंगे। यदि कोई गड़बड़ होती है तो UIDAI द्वारा भेजे जाने वाले वनटाइम पासवर्ड की जरूरत होगी, जो आधार पर पंजीकृत मोबाइल नंबर पर भेजा जाएगा। इस सुविधा का प्रयोग करने के लिए आयकर विभाग की ई-फाइलिंग वेबसाइट पर पंजीकरण की आवश्यकता नहीं होगी। इसे कोई भी उपयोग कर सकता है।&lt;/p&gt;

&lt;p&gt;किसी प्रकार की विफलता से बचने के लिए दोनों पहचान कार्डों पर उल्लेखित जन्मतिथि एक समान होना जरूरी है। गौरतलब है कि सरकार ने वित्त अधिनियम 2017 के तहत पैन और आधार को आपस में जोड़ना अनिवार्य कर दिया है। यह एक जुलाई 2017 से प्रभावी होगा।&lt;/p&gt;
</description>
    </item>
    
    <item>
      <title>नोटबंदी के बाद सोने और फर्जी कंपनियों में खपाई गई थी ब्लैक मनी: IT सूत्र</title>
      <link>http://aadhaarcardnews.in/black-money-converted-into-gold-stored-in-shell/</link>
      <pubDate>Wed, 31 May 2017 00:00:00 +0000</pubDate>
      
      <guid>http://aadhaarcardnews.in/black-money-converted-into-gold-stored-in-shell/</guid>
      <description>&lt;p&gt;नोटबंदी के बाद ब्लैक मनी से बड़े पैमाने पर सोने की खरीदारी की गई थी या फिर इन अज्ञात पैसों को फर्जी कंपनियां बनाकर उसमें खपाया गया था। नोटबंदी के बाद देशभर में पड़े छापों के दौरान यह जानकारी सामने आई थी। आयकर विभाग के सूत्रों ने बताया कि ब्लैक मनी रखने वाले लोगों ने ये पैसे बैंकों में डिपॉजिट नहीं किए क्योंकि वे अपनी पहचान गुप्त रखना चाहते थे। नोटबंदी के दौरान कई जूलर्स ने लोगों की ब्लैक मनी को सोने में बदल दिया।&lt;/p&gt;

&lt;p&gt;जांच में शामिल रहे एक अधिकारी ने कहा, &amp;lsquo; पिछले साल 8 नवंबर को पीएम नरेंद्र मोदी की नोटबंदी की घोषणा के बाद लोगों ने अपनी ब्लैक मनी को सोने और जूलरी खरीदने में लगा दी। जूलर्स ने इसके बाद अलग-अलग बिल देकर लोगों की असली पहचान छिपा ली।&amp;rsquo; बता दें कि 8 नवंबर को ही पीएम मोदी ने 500 और 1000 रुपये के नोट को चलन से बाहर करने की घोषणा की थी।&lt;/p&gt;

&lt;p&gt;सूत्र ने बताया कि नोटबंदी को जूलर्स ने अपनी बिक्री बढ़ाने का जरिया माना और वे ऐसे पैसों को गहनों की बिक्री दिखाकर बच गए। उन्होंने कहा, &amp;lsquo;जूलर्स ने अज्ञात आय को सोने में बदलने का प्लैटफ़ॉर्म उपलब्ध कराया।&amp;rsquo; जो बिल दिए गए वो अलग-अलग थे और दो लाख रुपये से कम के थे। इसके अलावा खरीदारों की सूची भी फर्जी थी। जांच के बाद पता चला कि कई खरीदार तो वित्तीय तौर पर काफी कमजोर थे और वे बिल में दिखाई गई राशि इतना पैसा खर्च करने की स्थिति में ही नहीं थे।&lt;/p&gt;

&lt;p&gt;आयकर विभाग ने जूलर्स से सवाल पूछा था कि कैसे नोटबंदी के बाद उनके पास इतनी मांग बढ़ी, खासतौर पर त्योहारी सीजन बीत जाने के बाद। आयकर रेडार के निशाने पर आए सेंको गोल्ड लिमिटेड के चेयरमैन शंकर सेन ने बताया, &amp;lsquo;हमने सभी खरीदारों द्वारा दिए गए नाम और कॉन्टैक्टस के आधार पर सारा रेकॉर्ड रखा है। हम इस मामले में विभाग की जांच में मदद कर रहे हैं और उन्हें सभी दस्तावेज मुहैया करा रहे हैं।&amp;rsquo; उन्होंने कहा, &amp;lsquo;जूलर्स के लिए यह जांच पाना काफी मुश्किल है कि खरीदार ने सही जानकारी दी है या नहीं। खासकर तब जब खरीदारी दो लाख रुपये से कम की हो। गौरतलब है कि आयकर विभाग ने 29 नवंबर के बाद ब्लैक मनी वालों के खिलाफ जांच तेज कर दी थी। दरअसल इस समय तक विभाग सीबीडीटी और अन्य एजेंसियों से पैसों के मूवमेंट पर सूचनाएं एकत्र कर रहा था।&lt;/p&gt;
</description>
    </item>
    
    <item>
      <title>आज देश भर में बंद रहेंगी दवा दुकानें</title>
      <link>http://aadhaarcardnews.in/9-lakh-chemists-across-india-on-strike-today/</link>
      <pubDate>Tue, 30 May 2017 00:00:00 +0000</pubDate>
      
      <guid>http://aadhaarcardnews.in/9-lakh-chemists-across-india-on-strike-today/</guid>
      <description>&lt;p&gt;ऑनलाइन दवाओं की बिक्री, रिटेलर के लिए मार्जिन कम किए जाने और ई-पोर्टल पर दवाओं की बिक्री की डिटेल्स अपलोड करने के विरोध में दिल्ली सहित पूरे देश में मंगलवार को दवा दुकानें बंद रहेंगी। देशभर में 9 लाख से ज्यादा दवा विक्रेता अपनी दुकानों को बंद रखेंगे। वैसे, इस दौरान इमर्जेंसी सर्विसेज पर कोई असर नहीं होगा। बंद का आह्वान करने वाली संस्था ने अस्पतालों के बाहर दुकानें खुली रखने का भरोसा दिया है। एम्स, सफदरजंग, आरएमएल, एलएनजेपी जैसे हॉस्पिटल के बाहर दवा दुकानें खुली रहेंगी।&lt;/p&gt;

&lt;p&gt;रिटेलर ऐंड डिस्ट्रिब्यूटर्स ऐंड केमिस्ट असोसिएशन (RDCA) के प्रेजिडेंट संदीप नागिया ने बताया कि अभी तक ऑनलाइन दवा को लेकर कोई कानून नहीं आया है, लेकिन धड़ल्ले से इसका इस्तेमाल शुरू हो गया है। बार-बार मांग करने के बाद भी ऑनलाइन दवा बिक्री को रोकने के लिए सरकार की तरफ से कोई पहल नहीं की जा रही है। फिर रिटेलर की मार्जिन को कम कर दिया गया है। साल 1995 में जो ऑर्डर आया था, उसमें रिटेलर की मार्जिन 16 पर्सेंट थी, लेकिन साल 2013 में नैशनल इसेंशल ड्रग्स में रिटलेर की मार्जिन कम करके 14.5 पर्सेंट कर दी गई। बार-बार मांग करने के बावजूद हमारी मार्जिन में सुधार नहीं किया जा रहा है। दूसरी तरफ सरकार इन्फ्रास्ट्रक्चर बेहतर करने का दवाब डाल रही है। अब कहा जा रहा है कि सभी रिटेलर दवा की दुकानें एयर कंडिशन युक्त हो और दुकान का टेंपरेचर 25 डिग्री होना चाहिए। छोटे-छोटे दुकानदार इसे कैसे मेंटेन कर पाएंगे।&lt;/p&gt;

&lt;p&gt;नागिया ने कहा कि हाल ही में सरकार ने एक और नई गाइडलाइन बनाई है, जिसके तहत अब सभी रिटेलर को अपनी दवाओं की बिक्री की डिटेल ई-पोर्टल पर डालनी होगी। अभी जीएसटी कंट्रोल नहीं हुआ है, ऊपर से ई-पोर्टल सिस्टम लागू कर दिया। दो-चार गोली बेचने वाले रिटेलर हर बिक्री को अपडेट कैसे कर पाएंगे, कितनों के पास तो कंप्यूटर तक नहीं है। इसलिए हमने इसके विरोध में बंद का आह्वान किया है।&lt;/p&gt;

&lt;p&gt;दूसरी ओर, ऑल इंडिया केमिस्ट ऐंड ड्रगिस्ट असोसिएशन ने इस बंद का समर्थन नहीं किया है।&lt;/p&gt;
</description>
    </item>
    
    <item>
      <title>आज देश भर में बंद रहेंगी दवा दुकानें</title>
      <link>http://aadhaarcardnews.in/judy-malware-infects-over-36-5-million-android-users/</link>
      <pubDate>Tue, 30 May 2017 00:00:00 +0000</pubDate>
      
      <guid>http://aadhaarcardnews.in/judy-malware-infects-over-36-5-million-android-users/</guid>
      <description>&lt;p&gt;एक रिपोर्ट के मुताबिक दुनिया भर में करोड़ों स्मार्टफोन्स के एक नए मालवेयर &amp;lsquo;जूडी&amp;rsquo; की चपेट में आने की आशंका है। सुरक्षा समाधान उपलब्ध कराने वाली फर्म चेकपॉइंट ने अपनी रिपोर्ट में कहा है कि &amp;lsquo;जूडी&amp;rsquo; की चपेट में आने वाले ये स्मार्टफोन ऐंड्रॉयड आधारित हैं। फर्म का मानना है कि दुनिया भर में 85 लाख से लेकर 3.65 करोड़ तक स्मार्टफोन्स के इसकी चपेट में आने की आशंका है।&lt;/p&gt;

&lt;p&gt;जूडी एक ऑटो क्लिकिंग ऐडवेयर है जो कि कोरियाई कंपनी द्वारा विकसित 41 ऐप में पाया गया है। यह मालवेयर अपनी चपेट में आए स्मार्टफोन के जरिए विज्ञापनों पर बड़ी संख्या में फर्जी क्लिक करता है ताकि इसे बनाने वालों को फायदा हो सके। अभी यह पता नहीं चल पाया है कि इस मालवेयर की चपेट में कौन-कौन से देश आए हैं। चेकपॉइंट की सिफारिशों पर गूगल ने मालवेयर वाले ऐप्स को हटा दिया है।&lt;/p&gt;

&lt;p&gt;इससे पहले, इसी महीने वॉनाक्राइ नाम के रैंसमवेयर ने दुनिया भर के करीब 100 से ज्यादा देशों में कहर ढाया था। इस वाइरस ने रूस, ब्रिटेन समेत तमाम देशों के कंप्यूटरों को संक्रमित किया था। इस वाइरस की चपेट में आने वाले कंप्यूटर XP जैसे माइक्रोसॉफ्ट के पुराने ऑपरेटिंग सिस्टम पर चल रहे थे। साइबर हमलावरों ने वॉनाक्राइ के जरिए कंप्यूटरों की फाइलों और डेटा को लॉक कर लिया था। वॉनाक्राई की चपेट में आने वाले कंप्यूटरों के स्क्रीन पर एक मेसेज लिखा हुआ आ रहा था जिसमें साइबर हमलावर लॉक किए गए डेटा को अनलॉक करने के लिए फिरौती मांग रहे थे।&lt;/p&gt;

&lt;p&gt;रैंसमवेयर से भारत भी प्रभावित हुआ था लेकिन सरकार के मुताबिक इसके अटैक की बहुत ही कम घटनाएं ही सामने आई हैं। हालांकि कई सिक्यॉरिटी सॉलूशन कंपनियों के मुताबिक भारत वॉनाक्राइ से सबसे ज्यादा पीड़ित देशों में था।&lt;/p&gt;
</description>
    </item>
    
    <item>
      <title>ऑफर 500 रुपये में 100 GB डेटा देगी जियो</title>
      <link>http://aadhaarcardnews.in/jio-will-offer-100-gb-data-in-just-500-rs/</link>
      <pubDate>Tue, 30 May 2017 00:00:00 +0000</pubDate>
      
      <guid>http://aadhaarcardnews.in/jio-will-offer-100-gb-data-in-just-500-rs/</guid>
      <description>&lt;p&gt;रिलायंस जियो इंफोकॉम दिवाली के आसपास अपनी होम ब्रॉडबैंड सर्विसेज- जियो फाइबर का कमर्शियल लॉन्च कर सकती है। 100 जीबी डेटा के साथ इसका बेस प्राइस 500 रुपये होगा। यह इसके राइवल्स के मौजूदा वक्त में ऑफर किए जा रहे प्राइस से तकरीबन आधा और डेटा तकरीबन दोगुना है। मुफ्त में इस सर्विस के लिए ट्रायल कुछ शहरों में चल रहा है और इसे जून के बाद से बढ़ा दिया जाएगा। इसके साथ ही सितंबर या अक्टूबर में इसका कमर्शल लॉन्च किया जा सकता है।&lt;/p&gt;

&lt;p&gt;मामले से वाकिफ एक शख्स ने इस बात की जानकारी दी है। नाम न छापने की शर्त पर इस शख्स ने कहा, &amp;lsquo;बेस प्लान के तहत 100 जीबी डेटा 500 रुपये मंथली में दिया जा सकता है। इस साल के अंत तक जियो का मकसद 100 शहरों को कवर करना है।&amp;rsquo; जियो ने इस बारे में ईटी के सवालों का जवाब नहीं दिया। जियो की शुरुआती कीमत निश्चित तौर पर मार्केट में खलबली मचाने वाली होगी। एक्सपर्ट्स का कहना है कि इस प्राइसिंग के साथ ब्रॉडबैंड मार्केट में वैसी ही हलचल पैदा हो सकती है, जैसी जियो के मोबाइल सेगमेंट में दाखिल होने पर दिखाई दी थी। एनालिसिस मेसन के पार्टनर और इंडिया और साउथ एशिया के हेड रोहन धमीजा ने कहा, &amp;lsquo;निश्चित तौर पर यह खलबली मचाने वाला होगा। जियो की एफटीटीएच ऑफरिंग से कॉम्पिटीटर्स के मुकाबले ज्यादा ऊंची कैपेसिटी मिलेगी। इस तरह से सप्लाई के मोर्चे पर ज्यादा कैपेसिटी और इनोवेटिव प्राइसिंग के साथ यह फिक्स्ड ब्रॉडबैंड बिजनेस में ठीक उसी तरह से हलचल पैदा कर सकती है जैसा उसने मोबाइल बिजनस के जरिए किया था।&amp;rsquo;&lt;/p&gt;

&lt;p&gt;जियोफाइबर के इर्द-गिर्द जियो के कदम ठीक वैसे ही हैं जैसे इसने 2015 के अंत में कंपनी की मोबाइल फोन सर्विसेज के लिए ट्रायल शुरू करने के लिए उठाए थे, बाद में इसे धीरे-धीरे बढ़ाया गया और सितंबर की शुरुआत में इसका कमर्शियल लॉन्च किया गया। ट्रायल पीरियड और यहां तक कि लॉन्च के छह महीने बाद तक मोबाइल सर्विसेज मुफ्त में दी गईं। इसकी वजह से रिकॉर्ड 170 दिनों में जियो के देशभर में 10 करोड़ यूजर्स हो गए। 1 अप्रैल के बाद से जियो ने अपनी डेटा सर्विसेज के लिए पैसा लेना शुरू किया है जो कि अभी भी बेहद डिस्काउंटेड है।&lt;/p&gt;

&lt;p&gt;जियोफाइबर नेटवर्क 100 एमबीपीएस तक डेटा स्पीड देने में सक्षम है। इसे फिलहाल 10 बड़े शहरों में शुरू किया जा रहा है। दिल्ली के बगल के नोएडा और गुड़गांव में भी इसे शुरू किया जा रहा है। कंपनी मेगा क्लस्टर्स और हाई-राइज रेजिडेंशियल अपार्टमेंट्स और कमर्शियल जगहों को फेज-2 के एक्सपैंशन प्रोग्राम के तौर पर शामिल करेगी। शख्स ने बताया कि इस साल दिसंबर तक 100 लोकेशंन को कनेक्ट करने की योजना है। जियो वाईफाई राउटर के सब्सक्राइबर्स को भी अफोर्डेबल रिफंडेबल अमाउंट भी इसके कमर्शल लॉन्च के साथ देने पर विचार कर रही है। सरकारी कंपनी बीएसएनएल करीब 1 करोड़ यूजर्स के साथ होम ब्रॉडबैंड सेगमेंट में पहले नंबर पर है।&lt;/p&gt;
</description>
    </item>
    
    <item>
      <title>ऑफर में 3 महीने 100 mbps स्पीड के साथ फ्री ब्रॉडबैंड इंटरनेट: रिपोर्ट</title>
      <link>http://aadhaarcardnews.in/jiofiber-preview-offer-with-three-months/</link>
      <pubDate>Tue, 30 May 2017 00:00:00 +0000</pubDate>
      
      <guid>http://aadhaarcardnews.in/jiofiber-preview-offer-with-three-months/</guid>
      <description>&lt;p&gt;टेलिकॉम इंडस्ट्री में लगभग छह महीने फ्री अनलिमिटेड इंटरनेट दे तहलका मचा चुका रिलांयस जियो अब ब्रॉडबैंड सर्विस में भी कदम रखने जा रहा है। मुकेश अंबानी के स्वामित्व वाला जियो इन्फोकॉम जल्द ही &amp;lsquo;जियो फाइबर&amp;rsquo; नाम से शुरू होगा। जिसमें सब्सक्राइबर्स को 100 mbps स्पीड के साथ तीन महीने फ्री ब्रॉडबैंड इंटरनेट मिलेगा। एक मीडिया रिपोर्ट के मुताबिक इस सर्विस की शुरुआत कुछ चुनिंदा शहरों में इस साल जून से हो सकती है।&lt;/p&gt;

&lt;p&gt;रिपोर्ट के मुताबिक, हाई स्पीड इंटरनेट के ट्रायल कंपनी के होमटाउन जामनगर सहित कम से कम 5 शहरों में चल रहे हैं। ये शहर हैं- दिल्ली, मुंबई, चेन्नै, जामनगर और हैदराबाद। जियो जून से अपने &amp;lsquo;जियोफाइबर प्रीव्यू ऑफर&amp;rsquo; की शुरुआत कर सकता है। खबरों के मुताबिक रिलायंस जियो की तरह यह सर्विस भी पहले तीन महीनों के लिए पूरी तरह फ्री होगी।&lt;/p&gt;

&lt;p&gt;एक अन्य रिपोर्ट के मुताबिक जियो होम ब्रॉडबैंड या फाइबर-टु-द-होम (FTTH) की कीमत 500 रुपए में 600 जीबी डेटा होगी और 100 mbps की स्पीड से 1000 जीबी के लिए 2000 रुपए हर महीने चुकाने होंगे।&lt;/p&gt;
</description>
    </item>
    
    <item>
      <title>पुराना डोंगल देकर यूं &#39;फ्री&#39; मिलेगा जियोफाई</title>
      <link>http://aadhaarcardnews.in/jiofi-on-exchange-of-old-dongle-datacard/</link>
      <pubDate>Tue, 30 May 2017 00:00:00 +0000</pubDate>
      
      <guid>http://aadhaarcardnews.in/jiofi-on-exchange-of-old-dongle-datacard/</guid>
      <description>&lt;p&gt;मोबाइल उपभोक्ताओं के बाद अब रिलायंस जियो डोंगल, डेटाकार्ड और वाई-फाई राउटर्स इस्तेमाल करने वाले यूजर्स के लिए बड़ा ऑफर लेकर आया है। कंपनी ने जियोफाई 4G राउटर पर 100% कैशबैक की योजना दी है। कंपनी इस तरह का दो प्लान लेकर आई है।&lt;/p&gt;

&lt;p&gt;पहले प्लान के मुताबिक, यदि आप किसी जियो डिजिटल स्टोर पर जाकर पुराना डेटाकार्ड, डोंगल या हॉटस्पॉट राउटर देते हैं तो आपको 100% एक्सचेंज ऑफर का लाभ मिलेगा। पुराने डिवाइस के साथ कस्टमर को 1999 रुपये देने होंगे बदले में कंपनी जियोफाई डिवाइस और 2010 रुपये मूल्य का मुफ्त 4G डेटा देगी। हालांकि, कस्टमर को 408 रुपये का रिचार्ज करना होगा। इसमें से 309 रुपये 84 दिन के लिए फ्री प्लान और 99 रुपये जियो प्राइम मेंबरशिप के लिए देने होंगे।&lt;/p&gt;

&lt;p&gt;दूसरे प्लान के तहत यूजर को 1999 रुपये में जियोफाई मिलेगा। 408 रुपये के जरूरी रिचार्ज के बाद उन्हें 1005 रुपये मूल्य का 4G डेटा मिलेगा। यानी कस्टमर के लिए जियोफाई की कीमत 994 रुपये होगी। इसके तहत यूजर को अपना पुराना कोई डिवाइस नहीं देना है।&lt;/p&gt;

&lt;p&gt;एक्सपर्ट्स के मुताबिक, पहले प्लान के तहत रिलायंस जियो दूसरी कंपनियों के डेटाकार्ड, डोंगल्स और वाईफाई राउटर्स यूजर्स को अपनी ओर लाना चाहता है। बदा दें, जियो ने पिछले वित्त वर्ष में करीब एक करोड़ लाइफ (LYF) और जियोफाई डिवाइस बेचे हैं।&lt;/p&gt;
</description>
    </item>
    
    <item>
      <title>SBI में है आपका अकाउंट, अब इन खातों में मिनिमम बैलेंस रखने की जरूरत नहीं</title>
      <link>http://aadhaarcardnews.in/sbi-account-holders-are-now-exempt-from-keeping/</link>
      <pubDate>Mon, 29 May 2017 00:00:00 +0000</pubDate>
      
      <guid>http://aadhaarcardnews.in/sbi-account-holders-are-now-exempt-from-keeping/</guid>
      <description>&lt;p&gt;&lt;em&gt;एसबीआई ने सरकारी नौकरी करने वालों को भी राहत दी है। और ऐसे अकाउंट होल्डर्स को अब न्यूनत्तम बैलेंस नहीं रखना होगा।&lt;/em&gt;&lt;/p&gt;

&lt;p&gt;देश के सबसे बड़े सरकारी बैंक स्टेट बैंक ऑफ इंडिया (SBI) ने अपने यहां खाता रखने वाले ग्राहकों को बड़ी राहत दी है। SBI ने कई प्रकार के खातों में मिनिमम बैलेंस ना रखने पर वसूलने वाले चार्ज को हटा दिया है। अब ग्राहक इन खातों में मिनिमम बैलेंस नहीं भी रखेंगे तो उन्हें किसी भी प्रकार का शुल्क नहीं देना पड़ेगा। एसबीआई ने ट्वीट कर इस फैसले की जानकारी दी है। एसबीआई के ट्वीट के मुताबिक अब छोटी बचत खातों, बेसिक बचत खातों में मंथली एवरेज बैलेंस रखने की जरूरत नहीं है। इसके अलावा प्रधानमंत्री जन धन अकाउंट योजना के तहत खोले गये खातों में भी न्यूनत्तम बैलेंस रखने की जरूरत नहीं है। एसबीआई ने सरकारी नौकरी करने वालों को भी राहत दी है। और ऐसे अकाउंट होल्डर्स को अब न्यूनत्तम बैलेंस नहीं रखना होगा। एसबीआई ने सभी कॉरपोरेट सैलरी रखने वालों को भी ये सुविधा दी है।&lt;/p&gt;

&lt;p&gt;&lt;em&gt;मिनिमम बैलेंस की क्या है सीमा&lt;/em&gt;&lt;/p&gt;

&lt;p&gt;बता दें कि SBI ने एक अप्रैल से अपने बैंकिंग नियमों में बदलाव किया है और कई तरह के खातों में मिनिमम बैलेंस ना रखने पर चार्ज लगाया है। एसबीआई का नया नियम देश के 6 मेट्रो शहरों में बचत खातों में 5 हजार रुपये रखने अनिवार्य कर दिये हैं, जबकि शहरी क्षेत्र के खाताधारकों को अपने खाते में 3 हजार रुपये रखने जरुरी होंगे, अर्ध शहरी क्षेत्र के अकाउंट होल्डर्स के लिए ये सीमा 2 हज़ार रुपये हैं, हालांकि ग्रामीण खाताधारकों को थोड़ी राहत दी गई है और उनके लिए हज़ार रुपये ही अपने खाते में रखने जरूरी किये गये हैं। एसबीआई के नये नियमों के मुताबिक ऐसा ना करने पर ग्राहक से 20 से 100 रुपये तक का जुर्माना वसूला जा सकता है।&lt;/p&gt;

&lt;p&gt;&lt;em&gt;कैसे करें अपने खाते की पहचान&lt;/em&gt;&lt;/p&gt;

&lt;p&gt;बड़ा सवाल ये है कि आप इस बात की पहचान कैसे करेंगे कि आपका खाता किस कैटेगरी में आता है। एसबीआई ने स्मॉल और बेसिक सेविंग्स अकाउंट का मतलब बताते हुए लिखा है कि छोटी बचत खाते ढील दिये गये केवाईसी नियमों के तहत खोले जा सकते हैं। लेकिन इन खातों में अधिकत्तम बैलेंस और अधिकत्तम लेनदेन की सीमा तय की गई है। बेसिक सेविग्स अकाउंट केवाईसी नियमों के तहत खोला गया खाता है। बेसिक सेविंग्स खाताधारी दूसरा सेविंग अकाउंट नहीं खोल सकता है। जबकि सभी तरह के सरकारी नौकरियों में सैलरी पाने के लिए खोले गये खाते कॉरपोरेट सैलरी पैकेज के तहत आते हैं। जन-धन खातों के पासबुक में ही लिखा होता है कि ये खाते प्रधानमंत्री जन धन योजना के तहत खोले गये हैं।&lt;/p&gt;
</description>
    </item>
    
    <item>
      <title>अब पीएफ के पैसे का 10 दिन में होगा निपटारा, EPFO का दावा</title>
      <link>http://aadhaarcardnews.in/now-provident-fund-can-withdraw-in-10-days/</link>
      <pubDate>Mon, 29 May 2017 00:00:00 +0000</pubDate>
      
      <guid>http://aadhaarcardnews.in/now-provident-fund-can-withdraw-in-10-days/</guid>
      <description>&lt;p&gt;कर्मचारी भविष्य निधि संगठन (EPFO) ने पीएफ निकासी, पेंशन और बीमा जैसे विभिन्न दावों के निपटान के लिए निर्धारित समयसीमा मौजूदा 20 दिन से घटाकर 10 दिन कर दिया है। उल्लेखनीय है कि ईपीएफओ ने जुलाई 2015 में विभिन्न दावों के निपटान के लिए समयसीमा घटाकर 20 दिन कर दिया था। अपने चार करोड़ अंशधारकों को दी जाने वाली सेवा में सुधार के मकसद से यह कदम उठाया गया था।&lt;/p&gt;

&lt;p&gt;निकाय ने एक मई 2017 से ऑनलाइन दावा निपटान शुरू किया। उसकी सभी आधार और बैंक खाते से जुडे़ ईपीएफ खातों के संदर्भ में आवेदन प्राप्त होने के तीन घंटे के भीतर दावों के निपटान की योजना है। ईपीएफओ ने एक बयान में कहा, &amp;lsquo;दावों के निपटान के लिए समयसीमा 10 दिन तथा शिकायतों के निपटान के लिए समयसीमा 15 दिन होगी।&amp;rsquo;&lt;/p&gt;

&lt;p&gt;श्रम मंत्री बंडारु दत्तात्रेय ने मंगलवार को बैंगलोर में ईपीएफओ के &amp;lsquo;सिटिजन चार्टर&amp;rsquo; 207 पेश किया। बयान के अनुसार चार्टर ईपीएफओ की तरफ से पारदर्शिता और जवाबदेही लाने का प्रयास है और सेवा डिलीवरी प्रणाली तथा शिकायत निपटान प्रणाली को और कुशल बनाना है।&lt;/p&gt;
</description>
    </item>
    
    <item>
      <title>आधार के बिना नहीं मिलेगा सिम कार्ड</title>
      <link>http://aadhaarcardnews.in/no-sim-card-without-aadhar-card-said/</link>
      <pubDate>Mon, 29 May 2017 00:00:00 +0000</pubDate>
      
      <guid>http://aadhaarcardnews.in/no-sim-card-without-aadhar-card-said/</guid>
      <description>&lt;p&gt;यदि आपके पास आधार कार्ड नहीं है तो जल्दी से बनवा लें। टेलिकॉम रेग्युलेटरी अथॉरिटी ऑफ इंडिया (TRAI) ने आधार कार्ड के बगैर सिम कार्ड देने पर रोक लगा दी है। ट्राई की तरफ से जारी गाइडलाइन में कहा गया है कि मोबाइल सिम कार्ड, ब्रॉडबैंड और फिक्स लाइन फोन के लिए आधार कार्ड अनिवार्य होगा। बता दें कि फरवरी में केंद्र सरकार ने सुप्रीम कोर्ट को बताया था लगभग एक साल में देश के सभी सिम कार्डों को आधार कार्ड से जोड़ दिया जाएगा। केंद्र सरकार ने कहा था कि ऐसा मैकेनिज्म लाया जा रहा है, जिससे इन मोबाइल सिम को भी आधार से जोड़ा जा सके।&lt;/p&gt;

&lt;p&gt;देश में डिजिटल ट्रांजेक्शन को बढ़ावा देने की बात पर चीफ जस्टिस ऑफ इंडिया खेहर ने कहा था कि मोबाइल सिम कार्ड रखने वालों की पहचान बेहद जरूरी है, ऐसा न होने पर यह धोखाधड़ी से रुपये निकालने के काम में इस्तेमाल हो सकता है। सरकार को जल्द ही पहचान करने की प्रक्रिया करनी चाहिए, वहीं केंद्र की ओर से कहा गया था कि इस मामले में उसे हलफनामा दाखिल करने के लिए वक्त चाहिए। इसके बाद सुप्रीम कोर्ट ने दो हफ्ते का वक्त दिया।&lt;/p&gt;

&lt;p&gt;ट्राई के नियम के मुताबिक अब हर सिमकार्ड के लिए ई-केवाईसी जरूरी होगा। ट्राई की ओर से प्रस्तावित नियमों के तहत न सिर्फ नई मोबाइल सिम बल्कि मौजूदा सभी मोबाइल सब्सक्राइबर्स का ई-केवाईसी वेरिफिकेशन जरूरी होगा। किसी दूसरे सर्कल में जाकर मोबाइल फोन कनेक्शन को लेकर काफी दिक्कते आती हैं। लोगों को एड्रेस प्रूफ देने में परेशानी होती है, लेकिन ईकेवाईसी के बाद ये समस्या खत्म हो जाएगी। अब ईकेवाई से एक ही अड्रेस पर पूरे देश में सिम हासिल किया जा सकेगा। इतना ही नहीं ईकेवाईसी की मदद से सिम कार्ड में फर्जीवाड़े को भी रोका जा सकेगा।&lt;/p&gt;
</description>
    </item>
    
  </channel>
</rss>