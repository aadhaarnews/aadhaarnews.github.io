<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>Latest news </title>
    <link>http://aadhaarcardnews.in/categories/%E0%A4%B9%E0%A4%BF%E0%A4%A8%E0%A5%8D%E0%A4%A6%E0%A5%80-%E0%A4%B8%E0%A4%AE%E0%A4%BE%E0%A4%9A%E0%A4%BE%E0%A4%B0/index.xml</link>
    <description>Recent content on Latest news </description>
    <generator>Hugo -- gohugo.io</generator>
    <atom:link href="http://aadhaarcardnews.in/categories/%E0%A4%B9%E0%A4%BF%E0%A4%A8%E0%A5%8D%E0%A4%A6%E0%A5%80-%E0%A4%B8%E0%A4%AE%E0%A4%BE%E0%A4%9A%E0%A4%BE%E0%A4%B0/index.xml" rel="self" type="application/rss+xml" />
    
    <item>
      <title>केवल 12 डिफॉल्टर्स दबाए बैठे हैं बैंकों के 175,000 करोड़ रुपए</title>
      <link>http://aadhaarcardnews.in/reserve-bank-of-india-identified-12-defaulters/</link>
      <pubDate>Thu, 15 Jun 2017 00:00:00 +0000</pubDate>
      
      <guid>http://aadhaarcardnews.in/reserve-bank-of-india-identified-12-defaulters/</guid>
      <description>&lt;p&gt;भारतीय रिजर्व बैंक ने बैड लोन (भुगतान न किए जाने वाला कर्ज) से निपटने के लिए 12 बड़े कर्जदारों की पहचान करके उन्हें दिवालिया घोषित करने की कार्रवाई शुरू करने का निर्णय लिया है। रिजर्व बैंक ने इसके लिए इनटर्नल एडवाइजरी कमेटी (आईएसी) ने 5000 हजार करोड़ रुपये से अधिक कर्ज वाले कॉर्पोरेट की पहचान की है। इन 12 लोगों पर विभिन्न बैंकों के करीब एक लाख 75 हजार करोड़ रुपये बकाया हैं। इन कर्जदारों पर इन्सॉल्वेंसी एंड बैंकरप्शी कोड 2016 (आईबीसी) के तहत कार्रवाई होगी।
र
िजर्ब बैंक की कमेटी ने फंड और नॉन-फंड दोनों तरह के पांच हजार करोड़ रुपये से अधिक कर्ज वाले कार्पोरेट या 31 मार्च 20ॊ16 तक 3000 करोड़ रुपये या ज्यादा के नॉन-पर्फार्मिंग एसेट घोषित किए जा चुके कॉर्पोरेट पर आईबीसी के तहत कार्रवाई की जाएगी। रिजर्व बैंक ने मंगलवार (13 जून) को बताया, “आईएसी ने दिए गए मानकों के तहत 12 कर्जदारों की पहचान की है जिन पर बैंकों के कुल एनपीए का करीब 25 प्रतिशत उधार है। इन कर्जदारों पर तुरंत कार्रवाई की जाएगी।” हालांकि रिजर्व बैंक ने इन 12 कर्जदारों के नाम नहीं उजागर किए।&lt;/p&gt;

&lt;p&gt;रिजर्व बैंक का यह फैसला सोमवार (12 जून) को वित्त मंत्री अरुण जेटली द्वारा सरकारी बैंकों के वित्तीय प्रदर्शन की समीक्षा के बाद सामने आया है। विभिन्न बैंकों का कुल एनपीए या बैड लोन करीब सात लाख करोड़ रुपये का हो चुका है। आरबीआई आईएसी की अनुशंसा के बाद चिह्नित 12 कर्जदारों के खिलाफ कार्रवाई करने के लिए संबंधित बैंकों को निर्देश देगा। ऐसे मामलों की सुनवाई करने वाला नेशनल कंपनी लॉ ट्राइब्यूनल (एनसीएलटी) प्राथमिकता के आधार पर इन 12 कर्जदारों के मामले का निपटारा करेगा। एनसीएलटी में मामला पहुंचने के बाद 180 दिन के अंदर इस बात का फैसला हो जाएगा कि इन कर्जदारों से कर्ज कैसे वसूला जाएगा।&lt;/p&gt;

&lt;p&gt;बैंकों द्वारा लिया गया कर्ज न चुकाने का मुद्दा पिछले कुछ सालों में सुर्खियों में रहा है। विभिन्न सरकारी बैंकों के करीब नौ हजार करोड़ रुपये के कर्जदार विजय माल्या के लंदन फरार हो जाने के बाद बैड लोन के मामले ने और तूल पकड़ लिया। विजय माल्या को भारतीय अदालत भगोड़ा घोषित कर चुकी है। माल्या को भारत वापस लाने के लिए प्रत्यर्पण का मामला लंदन की अदालत में चल रहा है|&lt;/p&gt;
</description>
    </item>
    
    <item>
      <title>खातों की कम जानकारी देने वाले करदाता जांच के दायरे में</title>
      <link>http://aadhaarcardnews.in/1-6-lakh-taxpayers-under-scrutiny/</link>
      <pubDate>Thu, 15 Jun 2017 00:00:00 +0000</pubDate>
      
      <guid>http://aadhaarcardnews.in/1-6-lakh-taxpayers-under-scrutiny/</guid>
      <description>&lt;p&gt;आयकर विभाग ने सत्यापन के लिए 5.68 लाख नए मामलों की पहचान की है, जिसमें 1.58 लाख करदाता ऐसे शामिल हैं, जिन्होंने पिछले दिनों अपने खातों की आंशिक घोषणा की थी। नोटबंदी के बाद इंकम टैक्स विभाग को बैंकों द्वारा दायर वित्तीय लेनदेन के बयान (एसएफटी) सहित विभिन्न स्रोतों से कई अहम जानकारी मिली। आईटी विभाग ने कहा कि इंकम टैक्स डिपार्टमेंट ने 1.58 लाख करदाताओं से संबंधित 3.71 लाख नए खातों की पहचान की है, जिन्होंने पहले अपने अकाउंट के बारे में जानकारी दी थी। पहले 18 लाख मामलों के अलावा, 5.68 लाख नए मामलों की पहचान ई-वेरिफेकेशन से की गई है।&lt;/p&gt;

&lt;p&gt;इंकम टैक्स डिपार्टमेंट पहले से उप्लब्ध डेटा की मदद से विश्लेषण कर रहा है। इस डेटा की मदद से ई-वेरिफिकेशन के लिए नए मामलों की पहचान हो चुकी है। 31 जनवरी को आई-टी विभाग द्वारा शुरू किए गए &amp;lsquo;ऑपरेशन क्लीन मनी&amp;rsquo; के तहत 17.92 लाख लोगों को एसएमएस और ई-मेल भेजे गए हैं, जिन्होंने 10 नवंबर से 30 दिसंबर के बीच 5 लाख और उससे ज्यादा पैसे जमा किए हैं। इनमें से 9 .72 लाख लोगों ने नकदी जमा के स्रोतों पर जवाब दिया है। विभाग ने उन मामलों में वेरिफिकेशन बंद करने का निर्णय लिया है, जहां नकदी के स्रोत का पूरा ब्यौरा था।&lt;/p&gt;

&lt;p&gt;आयकर विभाग ने कहा, &amp;lsquo;करदाताओं ने करीब 2.8 9 लाख करोड़ रुपये के नकदी जमा से जुड़े 13.33 लाख खातों के लिए जवाब दे दिए हैं। ऑनलाइन प्रतिक्रियाओं का आंकलन कर खातों की सही जानकारी देने वालों के मामलों में आगे कोई कार्रवाई नहीं की जाएगी। विभाग ने दो विशेष डेटा ऐनालिटिकल एजेंसियों और एक व्यावसायिक प्रक्रिया प्रबंधन एजेंसी को बड़ी मात्रा में नकद जमा के डेटा का विश्लेषण करने, करदाताओं की अनुपालन स्थिति और रिपोर्टिंग संस्थाओं का पता लगाने की जिम्मेदारी दी है। नकदी जमा के सोर्स के रूप में नकद बिक्री का दावा करने वाले पेट्रोल पंप व्यापारियों और संपत्ति खरीददारों जैसे व्यापारों की विस्तृत जांच की जाएगी, जिनका कैश सेल उनके नकद जमा की तुलना में ज्यादा पाया गया है।&lt;/p&gt;
</description>
    </item>
    
    <item>
      <title>नोटबंदी के बाद सोने और फर्जी कंपनियों में खपाई गई थी ब्लैक मनी: IT सूत्र</title>
      <link>http://aadhaarcardnews.in/black-money-converted-into-gold-stored-in-shell/</link>
      <pubDate>Thu, 15 Jun 2017 00:00:00 +0000</pubDate>
      
      <guid>http://aadhaarcardnews.in/black-money-converted-into-gold-stored-in-shell/</guid>
      <description>&lt;p&gt;नोटबंदी के बाद ब्लैक मनी से बड़े पैमाने पर सोने की खरीदारी की गई थी या फिर इन अज्ञात पैसों को फर्जी कंपनियां बनाकर उसमें खपाया गया था। नोटबंदी के बाद देशभर में पड़े छापों के दौरान यह जानकारी सामने आई थी। आयकर विभाग के सूत्रों ने बताया कि ब्लैक मनी रखने वाले लोगों ने ये पैसे बैंकों में डिपॉजिट नहीं किए क्योंकि वे अपनी पहचान गुप्त रखना चाहते थे। नोटबंदी के दौरान कई जूलर्स ने लोगों की ब्लैक मनी को सोने में बदल दिया।&lt;/p&gt;

&lt;p&gt;जांच में शामिल रहे एक अधिकारी ने कहा, &amp;lsquo; पिछले साल 8 नवंबर को पीएम नरेंद्र मोदी की नोटबंदी की घोषणा के बाद लोगों ने अपनी ब्लैक मनी को सोने और जूलरी खरीदने में लगा दी। जूलर्स ने इसके बाद अलग-अलग बिल देकर लोगों की असली पहचान छिपा ली।&amp;rsquo; बता दें कि 8 नवंबर को ही पीएम मोदी ने 500 और 1000 रुपये के नोट को चलन से बाहर करने की घोषणा की थी।&lt;/p&gt;

&lt;p&gt;सूत्र ने बताया कि नोटबंदी को जूलर्स ने अपनी बिक्री बढ़ाने का जरिया माना और वे ऐसे पैसों को गहनों की बिक्री दिखाकर बच गए। उन्होंने कहा, &amp;lsquo;जूलर्स ने अज्ञात आय को सोने में बदलने का प्लैटफ़ॉर्म उपलब्ध कराया।&amp;rsquo; जो बिल दिए गए वो अलग-अलग थे और दो लाख रुपये से कम के थे। इसके अलावा खरीदारों की सूची भी फर्जी थी। जांच के बाद पता चला कि कई खरीदार तो वित्तीय तौर पर काफी कमजोर थे और वे बिल में दिखाई गई राशि इतना पैसा खर्च करने की स्थिति में ही नहीं थे।&lt;/p&gt;

&lt;p&gt;आयकर विभाग ने जूलर्स से सवाल पूछा था कि कैसे नोटबंदी के बाद उनके पास इतनी मांग बढ़ी, खासतौर पर त्योहारी सीजन बीत जाने के बाद। आयकर रेडार के निशाने पर आए सेंको गोल्ड लिमिटेड के चेयरमैन शंकर सेन ने बताया, &amp;lsquo;हमने सभी खरीदारों द्वारा दिए गए नाम और कॉन्टैक्टस के आधार पर सारा रेकॉर्ड रखा है। हम इस मामले में विभाग की जांच में मदद कर रहे हैं और उन्हें सभी दस्तावेज मुहैया करा रहे हैं।&amp;rsquo; उन्होंने कहा, &amp;lsquo;जूलर्स के लिए यह जांच पाना काफी मुश्किल है कि खरीदार ने सही जानकारी दी है या नहीं। खासकर तब जब खरीदारी दो लाख रुपये से कम की हो। गौरतलब है कि आयकर विभाग ने 29 नवंबर के बाद ब्लैक मनी वालों के खिलाफ जांच तेज कर दी थी। दरअसल इस समय तक विभाग सीबीडीटी और अन्य एजेंसियों से पैसों के मूवमेंट पर सूचनाएं एकत्र कर रहा था।&lt;/p&gt;
</description>
    </item>
    
    <item>
      <title>यूपी: 10वीं पास करने वाली लड़कियों को 10,000 रुपए देगी योगी सरकार</title>
      <link>http://aadhaarcardnews.in/up-govt-announces-rs-10000-each-to-one-lakh-schoolgirls/</link>
      <pubDate>Thu, 15 Jun 2017 00:00:00 +0000</pubDate>
      
      <guid>http://aadhaarcardnews.in/up-govt-announces-rs-10000-each-to-one-lakh-schoolgirls/</guid>
      <description>&lt;p&gt;यूपी में 10वीं और 12वीं के नतीजे घोषित होने बाकी है। परिक्षार्थियों में रिजल्ट को लेकर बहुत उत्सुकता है। इस बीच यूपी के योगी सरकार ने हाईस्कूल की लड़कियों को खुशखबरी सुनाई है। एएनआई के मुताबिक राज्य के उप-मुख्यमंत्री दिनेश शर्मा ने 10वीं कक्षा में पास होने वाली एक लाख लड़कियों को 10,000 रुपए देने&lt;/p&gt;

&lt;p&gt;का ऐलान किया है। 10वीं की बोर्ड परीक्षा के रिजल्ट को लेकर कयास लगाए जा रहे हैं कि नतीजे 9 जून को आ सकते हैं। इसके साथ ही कहा जा रहा है कि 10वीं से पहले 12वीं के रिजल्ट घोषित हो सकते हैं।&lt;/p&gt;

&lt;p&gt;बता दें कि यूपी में 60 लाख के करीब स्टूडेंट्स बोर्ड परीक्षाओं के रिजल्ट का इंतजार कर रहे हैं। इस बार 10वीं में 34,04,471 और 12वीं में 26,24,681 लोगों ने भाग लिया है। कुल 60,29,152 परीक्षार्थी शामिल हुए। इनमें रेलगुर और प्राइवेट विद्यार्थी सम्मिलित हैं। विधानसभा चुनावों को देखते हुए इस बार परीक्षाएं&lt;/p&gt;

&lt;p&gt;देरी से शुरू हुईं थी। साथ ही परीक्षार्थियों की संख्या अधिक होने की वजह से भी रिजल्ट आने में देरी हो सकती है।&lt;/p&gt;
</description>
    </item>
    
    <item>
      <title>एक जुलाई से आयकर भरने के लिए आधार-पैन जोड़ना जरूरी: सीबीडीटी</title>
      <link>http://aadhaarcardnews.in/pan-card-and-aadhar-card-should-be-necessary-to-file-income-tax-return/</link>
      <pubDate>Wed, 14 Jun 2017 00:00:00 +0000</pubDate>
      
      <guid>http://aadhaarcardnews.in/pan-card-and-aadhar-card-should-be-necessary-to-file-income-tax-return/</guid>
      <description>&lt;p&gt;सरकार ने शनिवार को स्पष्ट किया कि एक जुलाई से आयकर रिटर्न दाखिल करने और स्थायी खाता संख्या (पैन) हासिल करने के लिए आधार और पैन को आपस में जोड़ना ‘अनिवार्य’ होगा।  सरकार की तरफ से यह स्पष्टीकरण सुप्रीम कोर्ट के इस संबंध में दिए एक फैसले के एक दिन बाद आया है। शीर्ष अदालत ने आयकर अधिनियम में किए गए उस प्रावधान को वैध माना है जिसमें पैन कार्ड आबंटन और आयकर रिटर्न दाखिल करने के लिए आधार को अनिवार्य किया गया है। लेकिन निजता के अधिकार से जुड़े मामले पर संवैधानिक पीठ का फैसला आने तक इसके क्रियान्वयन पर आंशिक स्थगन लगा दिया।&lt;/p&gt;

&lt;p&gt;आयकर विभाग की नीति निर्माता संस्था केंद्रीय प्रत्यक्ष कर बोर्ड (सीबीडीटी) ने शनिवार को एक बयान जारी कर स्पष्ट किया कि सुप्रीम कोर्ट ने शुक्रवार के अपने फैसले में केवल उन लोगों को आंशिक राहत दी है जिनके पास आधार नंबर नहीं है या जिन्होंने आधार में पंजीकरण नहीं कराया है, ऐसे में कर अधिकारी उन लोगों के पैन को निरस्त नहीं करेंगे। सीबीडीटी ने सुप्रीम कोर्ट के फैसले के बारे में तीन बिंदुओं का स्पष्टीकरण जारी किया है। करदाताओं में सुप्रीम कोर्ट के फैसले से किसी तरह की आशंका को दूर करने के लिए यह स्पष्टीकरण दिया गया।
एक जुलाई 2017 से प्रत्येक व्यक्ति जो आधार पाने का पात्र है उसके लिए आयकर रिटर्न दाखिल करने या फिर पैन के लिए आवेदन करने में अपने आधार नंबर का उल्लेख या आधार पंजीकरण संबंधी पहचान नंबर का उल्लेख करना अनिवार्य होगा। सीबीडीटी ने कहा है, ‘एक जुलाई 2017 को जिस भी व्यक्ति को पैन नंबर आबंटित किया गया है और जिस भी व्यक्ति के पास आधार नंबर है या फिर वह आधार नंबर लेने का पात्र है, उसे पैन के साथ आधार नंबर जोड़ने के लिए अपना आधार नंबर आयकर प्रशासन को बताना होगा।’विभाग ने इस बारे में भी स्पष्टीकरण दिया है कि यदि किसी व्यक्ति के पास आधार नंबर नहीं है या आधार नंबर का उल्लेख नहीं किया जाता है तो उसका क्या होगा। विभाग ने इस बाबत कहा कि इस मामले में शीर्ष अदालत ने केवल आंशिक राहत दी है। यह राहत उन लोगों को दी गई है जिनके पास आधार नहीं है या जो फिलहाल आधार नहीं लेना चाह रहे हैं। ऐसे लोगों के मामले में पैन नंबर निरस्त नहीं किया जाएगा ताकि आयकर अधिनियम के तहत पैन नंबर का उल्लेख नहीं करने संबंधी दूसरे नियमों का खमियाजा उन्हें नहीं भुगतना पड़े।&lt;/p&gt;

&lt;p&gt;एक वरिष्ठ आयकर अधिकारी ने बताया यदि पैन को निरस्त कर दिया जाता है तो संबंधित व्यक्ति अपने सामान्य बैंकिंग और वित्तीय परिचालन नहीं कर पाएगा, इसलिए यह राहत दी गई है। लेकिन यह स्पष्ट किया गया है कि एक जुलाई से आयकर रिटर्न दाखिल करने और अगर नया पैन बनाना है तो आधार का उल्लेख करना अनिवार्य होगा। वरिष्ठ अधिकारी ने कहा कि शीर्ष अदालत के फैसले का कानून मंत्रालय, वित्त मंत्रालय, सीबीडीटी और आयकर विभाग के अधिकारियों ने अध्ययन किया है और उसके बाद ही यह स्पष्टीकरण जारी किया गया है। सरकार ने वित्त अधिनियम 2017 के तहत करदाताओं के लिए आधार नंबर या आधार पंजीकरण आवेदन संख्या का आयकर रिटर्न दाखिल करते समय उल्लेख अनिवार्य कर दिया। इसके साथ ही एक जुलाई 2017 से पैन के लिए आवेदन करने में भी आधार का उल्लेख अनिवार्य कर दिया गया है। आयकर विभाग अब तक 1.16 करोड़ आधार नंबरों को पैन के साथ जोड़ चुका है।&lt;/p&gt;
</description>
    </item>
    
    <item>
      <title>ऑनलाइन दवाएं खरीदने से पहले जान लें ये बातें</title>
      <link>http://aadhaarcardnews.in/now-you-can-pay-rent-using-your-credit-card/</link>
      <pubDate>Wed, 14 Jun 2017 00:00:00 +0000</pubDate>
      
      <guid>http://aadhaarcardnews.in/now-you-can-pay-rent-using-your-credit-card/</guid>
      <description>&lt;p&gt;इस भागदौड़ भरी जिंदगी में समय बचाने के लिए ऑनलाइन शॉपिंग का चलन तेजी से बढ़ा है। पिछले कुछ समय से इसके जरिए दवाओं की खरीददारी भी की जा रही है। ऐसे में सवाल उठता है कि क्या दवाओं की ऑनलाइन शॉपिंग एक सही कदम है?&lt;/p&gt;

&lt;p&gt;ऑनलाइन दवाएं खरीदने पर आम तौर पर आपको घर बैठे ही नए-नए डिस्काउंट मिलते हैं, जिससे आपके कुछ पैसे बच जाते हैं। सबसे बड़ा फायदा उन लोगों को होता है, जो कुछ दवाओं को दूसरों के सामने नहीं खरीदना चाहते और खरीददारी में निजता बरतना चाहते हैं।&lt;/p&gt;

&lt;p&gt;दवाओं की ऑनलाइन खरीददारी में सबसे बड़ा जोखिम उनके नकली होने का होता है। इसके अलावा कभी-कभी प्रॉडक्ट को सही से समझने में भी चूक हो जाती है। धोखाधड़ी का सबसे ज्यादा जोखिम विदेश में स्थित कंपनियों से खरीददारी में होता है। ऐसे में खरीददारी करने से पहले आप एक बार संबंधित कंपनी के बारे में ठीक से जान लें और बिना डॉक्टर की सलाह के खरीददारी न करें।&lt;/p&gt;

&lt;p&gt;जी हां, भारत में ऑनलाइन फार्मेसी वैध है और यह ड्रग्स ऐंड कॉस्मेटिक अधिनियम के अंतर्गत आती है।&lt;/p&gt;

&lt;p&gt;इस मामले में विशेषज्ञों की राय मिली-जुली है। जहां कुछ विशेषज्ञ मानते हैं कि दवाओं की ऑनलाइन खरीददारी में नकली उत्पाद मिलने की संभावनाएं होती हैं, वहीं कुछ विशेषज्ञ कहते हैं कि नकली दवाओं के मिलने का खतरा तो पारंपरिक बाजार में भी होता है।&lt;/p&gt;
</description>
    </item>
    
    <item>
      <title>जानलेवा मच्छरों से बचा सकता है यह मेक्सिकन पौधा</title>
      <link>http://aadhaarcardnews.in/this-mexican-plant-called-agave-americana-can/</link>
      <pubDate>Wed, 14 Jun 2017 00:00:00 +0000</pubDate>
      
      <guid>http://aadhaarcardnews.in/this-mexican-plant-called-agave-americana-can/</guid>
      <description>&lt;p&gt;इन दिनों नैशनल सेंटर फॉर डिजीज कंट्रोल NCDC एक मेक्सिन पौधे को प्रमोट कर रहा है जिसे मच्छरों से होने वाली बीमारियों में हथियार के तौर पर इस्तेमाल किया जा सकता है। दरअसल, अगेइवी अमेरिकाना जिसे सेंचुरी प्लांट या कमल कैक्टस भी कहते हैं, मेक्सिको का एक पौधा जो भारत में बड़ी आसानी से मिल जाता है। NCDC के वैज्ञानिकों का कहना है कि इस पौधे के पत्तों के निचोड़ में मच्छरों के लार्वा को खत्म करने के गुण मौजूद हैं।&lt;/p&gt;

&lt;p&gt;आसान शब्दों में कहें तो जब मच्छर, इस पौधे के पत्तों के निचोड़ के संपर्क में आते हैं तो वे मर जाते हैं। NCDC के जॉइंट डायरेक्टर डॉ. एल जे कानहेकर कहते हैं, आप इस पौधे के पत्तों के निचोड़ को कूलर और ऐसे कंटेनर में रख सकते हैं जिसमें पानी स्टोर करके रखा गया हो। महज 24 घंटे के अंदर मच्छरों के सभी लार्वा मर जाएंगे।&lt;/p&gt;

&lt;p&gt;NCDC के डायरेक्टर ए सी धारीवाल कहते हैं कि म्युनिसिपल कॉर्पोरेशन्स को सलाह दी गई है कि वे अपने कैंपेन में जानकारी, शिक्षा और सूचना के माध्यम से इस पौधे को ज्यादा से ज्यादा प्रमोट करें ताकि मच्छरों से होने वाली बीमारियों से लड़ा जा सके। धारीवाल कहते हैं, &amp;lsquo;कृत्रिम कीटनाशक बेहद हानिकारक होते हैं जिसका हमारे वातावरण और मानव जाति पर बुरी प्रभाव पड़ता है लेकिन इस पौधे से निकले निचोड़ से लार्वा भी मर जाता है और इससे किसी तरह की कोई हानि भी नहीं होती।&amp;rsquo;&lt;/p&gt;

&lt;p&gt;डॉ. एल जे कानहेकर कहते हैं, &amp;lsquo;हम अगेइवी अमेरिकाना नाम के इस पौधे के पत्तों का निचोड़ निकालकर उसे पाउडर या तेल के रूप में तैयार उसका प्रॉडक्शन करने के बारे में विचार कर रहे हैं ताकि इसे इस्तेमाल करना आसान हो जाए।&amp;rsquo; पदम चंद सैनी जो दिल्ली में एक प्राइवेट नर्सरी चलाते हैं का कहना है, &amp;lsquo;अगेइवी अमेरिकाना का पौधा अपने साइज के हिसाब से 100 से 400 रूपए के बीच बिकता है। कुछ लोगों को इस पौधे के लार्वा को मारने में मदद करने वाली खूबी के बारे में पता है। पिछले साल जब चिकनगुनिया के मामलों में बढ़ोतरी हुई तो मेरे पास कई ग्राहक आए जो इस पौधे की मांग कर रहे थे।&amp;rsquo; सैनी का दावा है कि अगेइवी अमेरिकाना का अलावा लेमन ग्रास और यूकलिपटस सिट्रिओडोरा भी दो और पौधे हैं जिनमें मच्छरों को दूर भगाने की खूबियां मौजूद हैं।&lt;/p&gt;

&lt;p&gt;इस साल तापमान पिछले सालों के मुकाबले गर्म रहने के बावजूद दिल्ली में पिछले 6 महीने में चिकनगुनिया के 100 और डेंगू के 40 केस देखने को मिले हैं। अधिकारियों को डर है कि मॉनसून के बाद मच्छरों से होने वाली बीमारियों की तादाद बढ़ सकती है। पिछले साल यानी 2016 में डेंगू के 4 हजार 431 और चिकनगुनिया के 7 हजार 760 केस देखने को मिले थे। इन बीमारियों की वजह से कई लोगों की मौत भी हो गई थी। विशेषज्ञों की मानें तो मच्छरों के पैदा से पहले ही कोई ठोस कदम उठाया जाए तभी इस बीमारी के प्रकोप को रोका जा सकता है।&lt;/p&gt;
</description>
    </item>
    
    <item>
      <title>जारी है नोटबदली का गोरखधंधा, 1 करोड़ के पुराने नोट पर मिल रहे हैं 9 लाख रुपये के नए नोट</title>
      <link>http://aadhaarcardnews.in/9-lakh-rupee-in-new-notes-for-1-crore-rupee-old-notes/</link>
      <pubDate>Wed, 14 Jun 2017 00:00:00 +0000</pubDate>
      
      <guid>http://aadhaarcardnews.in/9-lakh-rupee-in-new-notes-for-1-crore-rupee-old-notes/</guid>
      <description>&lt;p&gt;500 और 1,000 रुपये के पुराने करेंसी नोट अब भी ऊंचे कमीशन पर बदले जा रहे हैं, जबकि इनको बैंक में जमा कराने की समयसीमा 30 दिसंबर 2016 को ही खत्म हो गई थी। असल में बिचौलिये पुराने नोटों के मामले में नियमों की हर खामी का फायदा उठाने की कोशिश कर रहे हैं, जिसकी वजह से यह धंधा अभी भी चल रहा है। इन नोटों की लॉन्ड्रिंग के लिए एनआरआई की मदद ली जा रही है क्योंकि उनके लिए पुराने नोट जमा कराने की आखिरी तारीख 30 जून है। उनको अपने खातों में पुराने नोट जमा कराने के लिए भारी कमीशन ऑफर किया जा रहा है।&lt;/p&gt;

&lt;p&gt;इस धंधे से जुड़े प्रवीण (बदला हुआ नाम) ने बताया, &amp;lsquo;अभी अगर आप 1 करोड़ के पुराने नोट देंगे तो उसके बदले आपको 9 लाख रुपये मिलेंगे।&amp;rsquo; कोई 1 करोड़ देकर 9 लाख रुपये क्यों लेगा, यह पूछे जाने पर प्रवीण ने बताया, &amp;lsquo;कई ऐसे लोग हैं, जो सरकार से अपनी आमदनी का जरिया छिपाना चाहते हैं। जिन लोगों ने पुराने नोट जमा नहीं कराए हैं, उन्हें डर है कि ऐसा करने पर उनकी फ्यूचर सोर्स ऑफ इनकम भी इनकम टैक्स डिपार्टमेंट की नजरों में आ जाएगी।&amp;rsquo;&lt;/p&gt;

&lt;p&gt;उन्होंने बताया कि वे लोग 1% कमीशन पर पुराने नोट एनआरआई को दे देते हैं। प्रवीण ने कहा, &amp;lsquo;एनआरआई ने हम लोगों से संपर्क किया। हम उनसे 1 करोड़ पुराने नोटों के बदले 10 लाख के नए नोट मांगते हैं। इस तरह से यह धंधा चल रहा है।&amp;rsquo; उन्होंने बताया कि 1 करोड़ पुराने नोट पर उन्हें 50,000 रुपये से एक लाख रुपये तक का कमीशन मिल रहा है।&lt;/p&gt;

&lt;p&gt;प्रवीण ने कहा कि एनआरआई के लिए 30 जून की डेडलाइन तय की गई है, लेकिन वो अपना काम 25 जून को ही बंद कर देंगे। उनके मुताबिक, 25 जून के बाद धंधे में खतरा बहुत बढ़ जाएगा। पिछले ही महीने ठाणे पुलिस ने 1 करोड़ रुपये के पुराने नोट बदलवाने की कोशिश कर रहे 3 लोगों को गिरफ्तार किया था। हैदराबाद पुलिस ने भी कुछ दिन पहले 3.48 करोड़ रुपये की पुरानी करंसी बरामद की थी। ईटी ने इस धंधे से जुड़े दूसरे लोगों से भी बात की। उन्होंने भी बताया कि 1 करोड़ के बदले 9 लाख रुपये के रेट पर पुराने नोट बदले जा रहे हैं।&lt;/p&gt;

&lt;p&gt;आरबीआई के सीनियर अधिकारियों ने भी नाम नहीं जाहिर करने की शर्त पर बताया कि इस गैरकानूनी धंधे की खबर उनको भी है, लेकिन इसको रोकना उनके अधिकार क्षेत्र में नहीं आता। वे उन एनआरआई से नोटों की अदला-बदली कर रहे हैं, जो फुलप्रूफ डॉक्युमेंट्स दे रहे हैं। इस बारे में ईटी ने आरबीआई से ईमेल के जरिये सवाल पूछे थे, लेकिन उनका जवाब नहीं मिला। 2 जून को रिजर्व बैंक ने कहा था कि एनआरआई को 30 जून तक उसके मुंबई, दिल्ली, चेन्नै, कोलकाता और नागपुर ब्रांच में नोट बदलने का मौका मिलेगा।&lt;/p&gt;
</description>
    </item>
    
    <item>
      <title>रिजर्व बैंक ने जारी किए 500 रुपये के नए नोट, इनसेट में लिखा है &#39;A&#39;</title>
      <link>http://aadhaarcardnews.in/rbi-issues-500-rs-new-notes-with-inset/</link>
      <pubDate>Wed, 14 Jun 2017 00:00:00 +0000</pubDate>
      
      <guid>http://aadhaarcardnews.in/rbi-issues-500-rs-new-notes-with-inset/</guid>
      <description>&lt;p&gt;रिजर्व बैंक ने 500 रुपये के नए नोट जारी किए हैं। नए बैंकनोट समय-समय पर जारी किए जा रहे महात्मा गांधी (नई) सीरीज के ही हैं। 500 रुपये के नए नोट में इनसेट में अंग्रेजी का ए (A) लिखा हुआ है। यह अक्षर रिजर्व बैंक ऑफ इंडिया के गवर्नर डॉ. उर्जित पटेल के हस्ताक्षर वाले दोनों नंबर पैनलों पर अंकित है।&lt;/p&gt;

&lt;p&gt;नए नोटों में इनसेट में &amp;lsquo;A&amp;rsquo; के अलावा एक बड़ा अंतर यह होगा कि इनमें प्रिंटिंग का वर्ष &amp;lsquo;2017&amp;rsquo; नोट के पिछले हिस्से में अंकित होगा। नोट के बाकी फीचर्स 8 नवंबर 2016 को नोटबंदी के ऐलान के बाद जारी हुए नोटों जैसे ही हैं। नोटबंदी के बाद जारी हुए 500 के नोटों में इनसेट लेटर ई (E) था।&lt;/p&gt;

&lt;p&gt;रिजर्व बैंक ऑफ इंडिया ने एक प्रेस रिलीज के जरिए यह जानकारी दी है, साथ ही केंद्रीय बैंक ने यह जानकारी ट्वीट भी की है। इसमें कहा गया है, &amp;lsquo;इनसेट में &amp;lsquo;A&amp;rsquo; लिखे 500 रुपये के बैंकनोट्स जारी।&amp;rsquo; साफ कर दें कि नोटबंदी के बाद जारी हुए 500 के नोट वैध रहेंगे। इनसेट लेटर और छपाई का वर्ष में जो बदलाव किए गए हैं वे केवल 500 के नोट में हुए हैं, 2000 के नोट में ऐसा कोई भी बदलाव नहीं किया गया है।&lt;/p&gt;
</description>
    </item>
    
    <item>
      <title>ज्यादा EMI तो नहीं भर रहे हैं आप? यूं पता करें</title>
      <link>http://aadhaarcardnews.in/are-you-paying-more-emi-for-your-housing/</link>
      <pubDate>Tue, 13 Jun 2017 00:00:00 +0000</pubDate>
      
      <guid>http://aadhaarcardnews.in/are-you-paying-more-emi-for-your-housing/</guid>
      <description>&lt;p&gt;एक भारी-भरकम होम लोन की ईएमआई आपको &amp;lsquo;गरीब&amp;rsquo; बना सकती है। यह ऐसे हालात होते हैं जहां व्यक्ति महंगी अचल संपत्ति का मालिक तो है लेकिन ईएमआई का भुगतान करने के बाद अन्य खर्चों के लिए उसके पास कुछ नहीं बचता। यह जानने के लिए कि आप अपने घर के लिए ज्यादा भुगतान तो नहीं कर रहे, इन सवालों के जवाब देकर देखें कितने अंक मिले हैं आपको&amp;hellip;&lt;/p&gt;

&lt;p&gt;अपने खर्चे का अनुमान इस आधार पर लगाएं-&lt;/p&gt;

&lt;p&gt;A- 1 पॉइंट
B- 2 पॉइंट
C- 3 पॉइंट&lt;/p&gt;

&lt;p&gt;1- हाउस लोन चुकाने के लिए कितने साल बचे हैं?&lt;/p&gt;

&lt;p&gt;a) &amp;gt;10 साल
b) 5-10 साल
c) &amp;lt;5 साल&lt;/p&gt;

&lt;p&gt;2- अपनी आय का कितना हिस्सा होम लोन ईएमआई चुकाने में खर्च करते हैं?&lt;/p&gt;

&lt;p&gt;a) आय का आधे से ज्यादा हिस्सा
b) आय का लगभग आधा हिस्सा
c) आय का आधे से कम हिस्सा&lt;/p&gt;

&lt;p&gt;3- पर्सनल और कार लोन मिलाकर आपको कितने लोन चुकाने हैं?&lt;/p&gt;

&lt;p&gt;a) मुझे दो से ज्यादा लोन चुकाने हैं।
b) मुझे दो लोन चुकाने हैं।
c) मुझे सिर्फ एक लोन चुकाना है।&lt;/p&gt;

&lt;p&gt;4- जरूरत पड़ने पर आप कितनी जल्दी अपनी संपत्ति को बेच सकते हैं?&lt;/p&gt;

&lt;p&gt;a) लगभग दो साल
b) 12 से 24 महाने के बीच
c) 12 महीनों में&lt;/p&gt;

&lt;p&gt;5- लोन की ईएमआई और घर खर्च के बाद आय का कितना हिस्सा सेविंग्स के लिए बचता है?&lt;/p&gt;

&lt;p&gt;a) &lt;10%
b) 10-30%
c) &gt;30%&lt;/p&gt;

&lt;p&gt;आपका स्कोर&lt;/p&gt;

&lt;p&gt;12 पॉइंट्स से ज्यादा&lt;/p&gt;

&lt;p&gt;आप एक बेहतर स्थिति में हैं और बिना किसी परेशानी के अपनी सभी जरूरतों को पूरा कर सकते हैं।&lt;/p&gt;

&lt;p&gt;8-11 पॉइंट्स&lt;/p&gt;

&lt;p&gt;आप सभी जरूरतों के लिए योगदान करने में तब तक मुश्किल स्थिति में हैं, जब तक आप अपनी इनकम-प्रोफ़ाइल बढ़ाने या लागत में कटौती करने में सक्षम न हों।&lt;/p&gt;

&lt;p&gt;7 पॉइंट्स से कम&lt;/p&gt;

&lt;p&gt;आप व्यावहारिक रूप से &amp;lsquo;गरीब-घर&amp;rsquo; हालात में रह रहे हैं। जरूरतें मुश्किल से पूरी हो रही हैं, ऐसे में आपको तत्काल विकल्पों का मूल्यांकन करना होगा ताकि अन्य आवश्यकताओं पर समझौता न करना पड़े।&lt;/p&gt;
</description>
    </item>
    
    <item>
      <title>पहली बार एक साथ 10 न्यूक्लियर रिएक्टर्स के निर्माण को सरकार ने दी मंजूरी</title>
      <link>http://aadhaarcardnews.in/biggest-expansion-of-nuclear-power-industry-union/</link>
      <pubDate>Tue, 13 Jun 2017 00:00:00 +0000</pubDate>
      
      <guid>http://aadhaarcardnews.in/biggest-expansion-of-nuclear-power-industry-union/</guid>
      <description>&lt;p&gt;&lt;em&gt;वर्तमान में कुल 22 रिएक्टर चलाए जा रहे हैं। नए रिएक्टर्स पुरानों की तुलना में ज्यादा क्षमता वाले हैं।&lt;/em&gt;&lt;/p&gt;

&lt;p&gt;देश की न्यूक्लियर पावर इंडस्ट्री में अभी तक का सबसे बड़ा विस्तार करते हुए केन्द्रीय मंत्रिमंडल ने बुधवार को 10 नए न्यूक्लियर रिएक्टर के निर्माण को मंजूरी दे दी है। यह पहली बार है जब इतनी संख्या में न्यूक्लियर रिएक्टर्स को एक साथ मंजूरी मिली हो। वर्तमान में कुल 22 रिएक्टर चलाए जा रहे हैं। नए&lt;/p&gt;

&lt;p&gt;रिएक्टर्स पुरानों की तुलना में ज्यादा क्षमता वाले हैं। पुराने 20 रिएक्टर्स 220 MWe (मेगा वॉट इलेक्ट्रिक) वाले और 2005 व 2006 में तारापुर में लगाए गए दो रिएक्टर 540 MWe क्षमता वाले हैं। वहीं, नए रिएक्टर्स की क्षमता 700 MWe होगी। यह दस रिएक्टर्स राजस्थान के माही बंसवाड़ा (यूनिट 1, 2, 3, 4), हरियाणा के गोरखपुर (यूनिट 3 और 4), कर्नाटक के कैगा (यूनिट 5 और 6) और मध्य प्रदेश के चुटका (यूनिट 1 और 2) में लगाए जाएंगे।&lt;/p&gt;

&lt;p&gt;इसके अलावा बिजली घरों को कोयले की पर्याप्त आपूर्ति सुनिश्चित करने के लिये बुधवार को सरकार ने एक नई कोयला आपूर्ति व्यवस्था संबंधी नीति को मंजूरी दे दी। इसके तहत बिजली क्षेत्र को ईंधन की आपूर्ति नीलामी मार्ग या प्रतिस्पर्धी बोली प्रक्रिया पर आधारित बिजली खरीद करार (पीपीए) के तहत होगी। प्रधानमंत्री&lt;/p&gt;

&lt;p&gt;नरेंद्र मोदी की अध्यक्षता में हुई मंत्रिमंडल की आर्थिक मामलों की समिति (सीसीईए) की बैठक में यह फैसला किया गया। इस कदम से बिजली क्षेत्र की परियोजनाओं को कोयले आपूर्ति उपलब्ध न होने की समस्या को दूर किया जा सकेगा।
बिजली घरों के लिये इस नई कोयला आपूर्ति व्यवस्था से उत्पादकों को व्यवस्थित तरीके से ईंधन की आपूर्ति करने में मदद मिलेगी। सूत्रों के अनुसार सरकार के प्रयास और अंतरराष्ट्रीय बाजार की परिस्थितियों से इस शुष्क ईंधन के दाम नीचे लाने में मदद मिली है और घरेलू उत्पादन बढ़ा है। लेकिन बिजली संयंत्रों को प्रतिस्पर्धी दरों पर कोयला संपर्क उपलब्ध कराने के लिये एक प्रणाली की जरूरत है। सूत्रों का कहना है कि नई नीति से यह चिंता दूर होगी और बिजली घरों के लिये उनकी जरूरत के मुताबिक कोयले की आपूर्ति के वास्ते उचित प्रणाली तैयार होगी।&lt;/p&gt;
</description>
    </item>
    
    <item>
      <title>पीएम नरेंद्र मोदी ने बेनामी प्रॉपर्टी के खिलाफ ऐक्शन तेज करने का दिया आदेश</title>
      <link>http://aadhaarcardnews.in/prime-minister-narendra-modi-orders-speedy-action-against-unaccounted/</link>
      <pubDate>Tue, 13 Jun 2017 00:00:00 +0000</pubDate>
      
      <guid>http://aadhaarcardnews.in/prime-minister-narendra-modi-orders-speedy-action-against-unaccounted/</guid>
      <description>&lt;p&gt;काले धन पर अंकुश के लिए नोटबंदी जैसा कड़ा कदम उठाने के बाद केंद्र की नरेंद्र मोदी सरकार के निशाने पर अब बेनामी प्रॉपर्टी है। प्रधानमंत्री मोदी ने राजस्व अधिकारियों के साथ समीक्षा बैठक में ऑपरेशन क्लीन मनी के बारे में जानकारी ली। सूत्रों के मुताबिक पीएम मोदी ने बेनामी प्रॉपर्टी पर ऐक्शन का निर्देश दिया है।&lt;/p&gt;

&lt;p&gt;बैठक में पीएम मोदी ने वित्त मंत्रालय के अधिकारियों से बेनामी प्रॉपर्टी रखने वालों के खिलाफ कार्रवाई तेज करने को कहा। सरकारी सूत्रों के मुताबिक पीएम ने कहा कि ई-असेस्मन्ट जल्द से जल्द लागू होना चाहिए ताकि न्यूनतम हस्तक्षेप हो। असेस्मन्ट कम्प्यूटराइज्ड होना चाहिए। पीएम ने यह भी कहा कि टैक्स के दायरे में और लोग आएं ताकि कर का आधार बढ़ाया जा सके।&lt;/p&gt;

&lt;p&gt;प्रधानमंत्री नरेंद्र मोदी ने सोमवार को वित्त मंत्रालय द्वारा वस्तु और सेवा कर (जीएसटी) को लागू करने को लेकर की गई तैयारियों और नोटबंदी के बाद कालेधन के खिलाफ अभियान की समीक्षा की। सूत्रों ने बताया कि राजस्व विभाग के साथ बैठक में मोदी ने जीएसटी को लेकर तैयारियों का जायजा लिया। सूत्रों ने कहा कि इस समीक्षा बैठक में वित्त मंत्री अरुण जेटली, राजस्व सचिव हसमुख अधिया और राजस्व विभाग के अन्य वरिष्ठ अधिकारी मौजूद थे।&lt;/p&gt;
</description>
    </item>
    
    <item>
      <title>पेट्रोल-डीजल प्राइस रोज बदलने से किसका लाभ?</title>
      <link>http://aadhaarcardnews.in/daily-fuel-price-revisions-to-boost/</link>
      <pubDate>Tue, 13 Jun 2017 00:00:00 +0000</pubDate>
      
      <guid>http://aadhaarcardnews.in/daily-fuel-price-revisions-to-boost/</guid>
      <description>&lt;p&gt;पेट्रोल-डीजल के खुदरा मूल्यों का रोजाना संशोधन करने के सरकार के फैसले से तेल कंपनियों के मार्जिन में सुधार आएगा और उन्हें अच्छा मुनाफा होने की संभावना है। इंडिया रेटिंग ने सोमवार को अपनी रिपोर्ट में कहा कि सरकार के इस कदम की सराहना किया। रिपोर्ट में कहा गया है कि 2010 में पेट्रोल के दाम को, 2014 में डीजल के दाम को नियंत्रण मुक्त करने, एलपीजी से संबंधित गिव इट अप योजना, पीडीएस केरोसिन आवंटन घटाने और उसके दामों में क्रमिक वृद्धि के बाद मार्केटिंग सेक्टर में यह एक अन्य सकारात्मक ढांचागत बदलाव है।&lt;/p&gt;

&lt;p&gt;इन सभी कदमों से ऑइल मार्केटिंग कंपनियों की बाजार उधारी में भी काफी कमी आई। वर्ष 2014 से लेकर 2016 के बीच सार्वजनिक क्षेत्र की तेल विपणन कंपनियों की बाजार उधारी 29 प्रतिशत घट गई। इसके साथ ही उनकी ब्याज अदायगी भी 37 प्रतिशत तक कम हुई है। सरकार ने पेट्रोल, डीजल के दाम रोजाना आधार पर तय करने के लिए देश के पांच नगरों में इसकी परीक्षण के तौर पर शुरुआत की गई है।&lt;/p&gt;

&lt;p&gt;पुद्दुचेरी, आंध्र प्रदेश में विजाग, राजस्थान में उदयपुर, झारखंड में जमशेदपुर और चंडीगढ़ में एक मई से दैनिक आधार पर ईंधन के दाम तय किए जाने शुरू कर दिया गया है। इसे धीरे-धीरे देश के अन्य शहरों में भी शुरू किया जाएगा। दरअसल, रोजाना बदलाव होने पर पेट्रोल, डीजल की कीमत में मामूली अंतर पड़ेगा। ऐसे में रेट रिवाइज करने को लेकर राजनीतिक दबाव खत्म हो जाएगा।&lt;/p&gt;

&lt;p&gt;गौरतलब है कि अभी सरकारी ऑयल मार्केटिंग कंपनियां महीने की पहली और 16वीं तारीख को पेट्रोल और डीजल के दाम की समीक्षा करती हैं। पिछले 15 दिनों में इंटरनैशनल प्राइस और करेंसी एक्सचेंज रेट के आधार पर यह बदलाव किया जाता है। पायलट प्रोजेक्ट के लिए इंटरनैशनल मार्केट के डेली प्राइसेज को आधार बनाया जाएगा।&lt;/p&gt;
</description>
    </item>
    
    <item>
      <title>सवालों के जवाब न देने वालों के घर कभी भी पहुंच सकते हैं आयकर विभाग के अधिकारी</title>
      <link>http://aadhaarcardnews.in/expect-a-visit-from-taxman-if-youve-ignored-income-tax-departments/</link>
      <pubDate>Tue, 13 Jun 2017 00:00:00 +0000</pubDate>
      
      <guid>http://aadhaarcardnews.in/expect-a-visit-from-taxman-if-youve-ignored-income-tax-departments/</guid>
      <description>&lt;p&gt;जिन लोगों ने नोटबंदी के दौरान अपने खाते में मोटी रकम की थी और उस नकदी के स्रोत की जानकारी अब तक नहीं दी है, उनके घर इनकम टैक्स डिपार्टमेंट के अधिकारी कभी भी पहुंच सकते हैं। टैक्स डिपार्टमेंट के एक वरिष्ठ अधिकारी ने इकनॉमिक टाइम्स से कहा, &amp;lsquo;हमने इस अभियान को ऐसा रखने की कोशिश की है कि यह दखलंदाजी न लगे, लेकिन अगर लोग खुद आगे नहीं आते तो खासतौर पर बड़े डिपॉजिट वाले मामलों में कुछ वेरिफिकेशन की जरूरत होगी।&amp;rsquo;&lt;/p&gt;

&lt;p&gt;इनकम टैक्स डिपार्टमेंट ने ऑपरेशन क्लीन मनी के तहत ऐसे 18 लाख लोगों को एसएमएस और ई-मेल भेजे हैं, जिनके बैंक अकाउंट में 50 दिनों के डीमॉनेटाइजेशन विंडो के दौरान 5 लाख रुपये से ज्यादा रकम जमा कराई गई थी और जिनके डिपॉजिट ट्रांजैक्शंस उनकी इनकम के हिसाब से मेल नहीं खाते। फेसलेस एक्सरसाइज के तहत लोगों से डिपार्टमेंट के पोर्टल पर डिपॉजिट के बारे में सफाई देने के लिए कहा गया है।&lt;/p&gt;

&lt;p&gt;लगभग 7.3 लाख लोगों ने 15 फरवरी की बढ़ाई गई समय सीमा के दौरान ईमेल का जवाब दिया और जमा पर सफाई दी है। जो सफाई नहीं देंगे, उनके मामले में डिपार्टमेंट वेरिफिकेशन करेगा। उनसे इनकम टैक्स ऑफिस आकर डिपॉजिट के बारे में सफाई देने के लिए कहा जा सकता है। ऑफिस नहीं आने पर टैक्स ऑफिसर उनके घर जाएंगे।&lt;/p&gt;

&lt;p&gt;नोटबंदी के दौरान जिन लोगों ने मोटी रकम जमा कराई थी, लेकिन उसके बारे में सफार्इ नहीं दी थी, उनके पास प्रधानमंत्री गरीब कल्याण योजना (PMGKY) के तहत 50% टैक्स देकर और 25% रकम चार साल के लिए बिना ब्याज जमा कराने का मौका होगा।&lt;/p&gt;

&lt;p&gt;इनकम टैक्स अफसर ऐसे कुछ बड़े मामलों में नोटिस भेजने या सर्वे करने के बारे में सोच रहे हैं, जिनमें लोगों ने उस डिपॉजिट के बारे में संतोषजनक जवाब नहीं दिया था, जो उनकी घोषित आय से ज्यादा थी। सूत्र ने कहा, &amp;lsquo;जिन मामलों में जवाब संतोषजनक नहीं हैं, उनमें नोटिस जारी किया जाएगा। कुछ मामलों में जहां बड़ी रकम डिपॉजिट हुई है और जवाब संतोषजनक नहीं हैं, उनमें सर्वे कराए जाएंगे।&amp;rsquo;&lt;/p&gt;

&lt;p&gt;इनकम टैक्स डिपार्टमेंट ऑपरेशन क्लीन मनी पार्ट 2 के तहत जल्द ईमेल और एसएमएस भेजना शुरू करेगा। इसमें पांच लाख रुपये से कम डिपॉजिट के उन मामलों को कवर किया जाएगा जिनकी पहचान बिग डेटा ऐनालिटिक्स से की गई है। विभाग को नोटबंदी के दौरान हुए डिपॉजिट्स पर बैंकों से बहुत से आंकड़े मिले हैं जिनकी जांच की जा रही है। डिपार्टमेंट डिपॉजिट स्प्लिटिंग या डिपार्टमेंट की नजर में आने से बचने के मकसद से किए गए दूसरे उपाय की पहचान करने के लिए बाहरी एक्सपर्ट्स को हायर कर रहा है। पहचाने गए डिपॉजिटर्स से सफाई देने के लिए कहा जाएगा।&lt;/p&gt;
</description>
    </item>
    
    <item>
      <title>अनाज और दूध पर टैक्स नहीं, एसी-फ्रिज भी होगा सस्ता</title>
      <link>http://aadhaarcardnews.in/gst-slabs-finalised-foodgrains-and-milk-exempted-from-levy/</link>
      <pubDate>Sun, 11 Jun 2017 00:00:00 +0000</pubDate>
      
      <guid>http://aadhaarcardnews.in/gst-slabs-finalised-foodgrains-and-milk-exempted-from-levy/</guid>
      <description>&lt;p&gt;गुड्स ऐंड सर्विसेज टैक्स (जीएसटी) के तहत अधिकतर वस्तुओं की टैक्स दरों को लेकर केंद्र और राज्यों के बीच सहमति बन गई है। श्रीनगर में गुरुवार को शुरू हुई दो दिवसीय जीएसटी काउंसिल की बैठक में रोजमर्रा की चीजों पर टैक्स रेट घटाने का फैसला लिया गया। नए टैक्स सिस्टम के तहत कई जरूरी चीजों की कीमतें कम हो सकती हैं। अनाज और दूध को टैक्स मुक्त कर दिया गया है। प्रोसेस्ड फूड भी सस्ते हो जाएंगे।&lt;/p&gt;

&lt;p&gt;काउंसिल ने पहले दिन 6 चीजों को छोड़ अन्य सभी वस्तुओं पर 5, 12, 18 और 28 प्रतिशत की टैक्स दर तय कर दी है। मिठाई, खाद्य तेल, चीनी, चायपत्ती, कॉफी को 5% टैक्स स्लैब में रखा गया है। हेयर ऑइल, टूथपेस्ट और साबुन पर 18 फीसदी टैक्स लगाया जाएगा। अभी इन पर 28 फीसदी टैक्स लगता है। कोयले और मसालों पर भी 5% टैक्स लगेगा। एंटरटेनमेंट पर 18 पर्सेंट टैक्स लगेगा। जीवनरक्षक दवाओं को 5 प्रतिशत के टैक्स स्लैब में रखा गया है।&lt;/p&gt;

&lt;p&gt;कोयले पर टैक्स की दर 5 प्रतिशत होगी, जबकि अभी इस पर 11.69 प्रतिशत का कर लगता है। इससे बिजली उत्पादन सस्ता होगा। जेटली ने संवाददाताओं से कहा, &amp;lsquo;हमने (आज की बैठक में) ज्यादातर वस्तुओं के लिए कर दरों और छूट सूची को अंतिम रूप दे दिया है।&amp;rsquo; उन्होंने कहा कि बैठक के पहले दिन 1211 में से छह को छोड़कर बाकी सभी वस्तुओं के लिए जीएसटी दर तय कर ली गई।&lt;/p&gt;


&lt;figure &gt;
    
        &lt;img src=&#34;http://aadhaarcardnews.in/images/gst1.jpg&#34; /&gt;
    
    
&lt;/figure&gt;


&lt;p&gt;सूत्रों के मुताबिक छोटी कारों पर 28 फीसदी टैक्स के अलावा सेस लगाया जाएगा। लग्जरी कारों पर टैक्स के अलावा 15% सेस जोड़ा जाएगा। एसी और फ्रिज को भी 28 फीसदी टैक्स दायरे में रखा गया है। हालांकि अभी इन पर अभी 30-31 फीसदी टैक्स लगता है।&lt;/p&gt;

&lt;p&gt;वित्त मंत्री अरुण जेटली ने मीडियाकर्मियों से कहा, &amp;lsquo;किसी भी वस्तु पर बढ़ोतरी नहीं की गई है। कई चीजों पर टैक्स की दरें कम हो जाएंगी। विचार यह है कि जीएसटी का असर महंगाई बढ़ाने वाला ना हो।&amp;rsquo; वहीं राजस्व सेक्रटरी हसमुख अधिया ने रिपोटर्स को बताया कि 1211 आइटम्स में से 7% को छूट के दायरे में रखा गया है।&lt;/p&gt;

&lt;p&gt;14% वस्तुओं को 5% के दायरे में रखा गया है। 17% पर 12% टैक्स लगेगा। 43% आइटम्स को 18 पर्सेंट टैक्स लिया जाएगा। अन्य 19% वस्तुओं पर 28 फीसदी टैक्स देना होगा। सोने और बीड़ी पर टैक्स स्लैब का फैसला शुक्रवार को होगा। सर्विस टैक्स की दरें भी दूसरे दिन ही तय की जाएंगी।&lt;/p&gt;
</description>
    </item>
    
  </channel>
</rss>