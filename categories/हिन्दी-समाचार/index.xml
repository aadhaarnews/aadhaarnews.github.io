<?xml version="1.0" encoding="utf-8" standalone="yes" ?>
<rss version="2.0" xmlns:atom="http://www.w3.org/2005/Atom">
  <channel>
    <title>Latest news </title>
    <link>http://aadhaarcardnews.in/categories/%E0%A4%B9%E0%A4%BF%E0%A4%A8%E0%A5%8D%E0%A4%A6%E0%A5%80-%E0%A4%B8%E0%A4%AE%E0%A4%BE%E0%A4%9A%E0%A4%BE%E0%A4%B0/index.xml</link>
    <description>Recent content on Latest news </description>
    <generator>Hugo -- gohugo.io</generator>
    <atom:link href="http://aadhaarcardnews.in/categories/%E0%A4%B9%E0%A4%BF%E0%A4%A8%E0%A5%8D%E0%A4%A6%E0%A5%80-%E0%A4%B8%E0%A4%AE%E0%A4%BE%E0%A4%9A%E0%A4%BE%E0%A4%B0/index.xml" rel="self" type="application/rss+xml" />
    
    <item>
      <title>&#39;ऑपरेशन क्लीन मनी 2.0&#39; के लिए पोर्टल बना रहा I-T विभाग</title>
      <link>http://aadhaarcardnews.in/it-department-building-portal-for-operation-clean-money/</link>
      <pubDate>Sun, 04 Jun 2017 00:00:00 +0000</pubDate>
      
      <guid>http://aadhaarcardnews.in/it-department-building-portal-for-operation-clean-money/</guid>
      <description>&lt;p&gt;केंद्रीय प्रत्यक्ष कर बोर्ड (सीबीडीटी) ऐसे लोगों की जांच के लिए एक खास पोर्टल बना रहा है, जिन्होंने अपनी घोषित आमदनी से कहीं ज्यादा जमा किए हैं या बड़ी खरीदारियां की हैं। सीबीडीटी यह कदम ऑपरेशन क्लीन मनी के तहत उठा रहा है। उस अभियान को नोटबंदी के मद्देनजर काले धन पर लगाम कसने के लिए शुरू किया गया था।&lt;/p&gt;

&lt;p&gt;यह प्रस्ताव प्रधानमंत्री नरेंद्र मोदी के सामने राजस्व विभाग की हालिया समीक्षा बैठक में रखा गया था। चर्चा की जानकारी रखने वाले एक उच्च अधिकारी ने ईटी को बताया, &amp;lsquo;हम एक पोर्टल पर काम कर रहे हैं, जो खास इसी मकसद के लिए होगा।&amp;rsquo; उन्होंने कहा, &amp;lsquo;यह उन लोगों के लिहाज से विकसित किया जाएगा, जिनकी पहचान ऑपरेशन क्लीन मनी के तहत हुई थी।&amp;rsquo;&lt;/p&gt;

&lt;p&gt;यह पोर्टल ऐसे लोगों और टैक्स अथॉरिटीज के बीच संवाद का जरिया बनेगा। यह संवाद PAN के जरिए होगा। डिपार्टमेंट इस प्रोसेस में मानव हस्तक्षेप की गुंजाइश यथासंभव कम रखना चाहता है और जोर ई-असेसमेंट पर है।&lt;/p&gt;

&lt;p&gt;ऑपरेशन क्लीन मनी का दूसरा चरण हाई-रिस्क लोगों पर केंद्रित होगा, जिन्होंने ज्यादा वैल्यू वाले ट्रांजैक्शंस किए थे। ऐसे लोगों की विस्तृत जांच की जाएगी। डेटा एनालिटिक्स के जरिए ऐसे 60,000 से ज्यादा लोगों की पहचान डिपार्टमेंट कर चुका है। जिन मामलों में गहराई से पड़ताल की तैयारी है, वे ज्यादा डिपॉजिट्स के अलावा ज्यादा कीमत की खरीद-फरोख्त से जुड़े हैं।&lt;/p&gt;

&lt;p&gt;अधिकारी ने कहा कि इस डेडिकेटेड पोर्टल से टैक्स अथॉरिटीज और संदेह के घेरे में आए लोगों के बीच बिना जोर-जबरदस्ती के संवाद पर फोकस सुनिश्चित होगा।&lt;/p&gt;

&lt;p&gt;पीएम को ऑपरेशन क्लीन मनी के बारे में डिटेल्ड रिप्रेजेंटेशन दिया गया था और यह भी बताया गया था कि सीबीडीटी ने कौन से कदम उठाए हैं।&lt;/p&gt;

&lt;p&gt;ऑपरेशन क्लीन मनी को नोटबंदी के ऐलान के बाद शुरू किया गया था। इसका मकसद अघोषित आमदनी रखने वालों को टैक्स के दायरे में लाना था। डिपार्टमेंट ने लगभग 18 लाख लोगों की पहचान की थी, जिनसे एसएमएस और ईमेल से संपर्क किया गया था और उनसे उनके डिपॉजिट्स पर सफाई मांगी गई थी। ऐसे लोगों से कहा गया था कि या तो वे टैक्स चुकाएं या प्रधानमंत्री गरीब कल्याण योजना के जरिए पहले की अघोषित आमदनी का खुलासा करें।&lt;/p&gt;

&lt;p&gt;इनमें से लगभग 10 लाख लोग ई-वेरिफिकेशन प्रोसेस में शामिल हुए थे। डिपार्टमेंट वित्त वर्ष 2017 में करीब 95 लाख नए करदाताओं को कर के दायरे में लाने में सफल रहा। पिछले साल 8 नवंबर को नोटबंदी के ऐलान के बाद पैन के लिए ऐप्लिकेशंस की संख्या भी बढ़ी क्योंकि विभाग ने बैंकों को निर्देश दिया था कि सभी खातों को PAN से जोड़ा जाए।&lt;/p&gt;

&lt;p&gt;डिपार्टमेंट को PAN के लिए रोज करीब 173000 आवेदन मिले, जबकि नोटबंदी के पहले इनकी औसत संख्या 83000 हआ करती थी। कुछ दिनों में इनकी तादाद 300000 तक चली गई। डिपार्टमेंट ने 8 नवंबर 2016 सके 31 मार्च 2017 के बीच 4.65 करोड़ PAN अलॉट किए।&lt;/p&gt;
</description>
    </item>
    
    <item>
      <title>इस साल 20000 लोगों को नौकरी देंगे: इन्फोसिस</title>
      <link>http://aadhaarcardnews.in/only-400-people-asked-to-leave-will-hire-20000-this-year-says/</link>
      <pubDate>Sun, 04 Jun 2017 00:00:00 +0000</pubDate>
      
      <guid>http://aadhaarcardnews.in/only-400-people-asked-to-leave-will-hire-20000-this-year-says/</guid>
      <description>&lt;p&gt;इन्फोसिस के सीओओ यूबी प्रवीण राव ने कहा कि भारी पैमाने पर नौकरियां कम होने की बात अतिश्योक्ति है। उन्होंने कहा कि कंपनी की योजना इस साल 20,000 लोगों को नौकरी देने की है। राव ने कहा कि इन्फोसिस काफी नौकरियां पैदा कर रहा है और टेक्नॉलजी आधारित परिवर्तनों से इन्फोसिस जैसी कंपनियों के लिए नए अवसर पैदा हो रहे हैं।&lt;/p&gt;

&lt;p&gt;उन्होंने कहा, &amp;lsquo;छंटनी को लेकर फैली अफवाहों पर अगर बात करें तो यह परफॉर्मेंस आधारित है और हम हर साल ऐसा करते हैं। ऐसे लोगों की संख्या 300-400 होगी जो कि बीते वर्षों की तरह ही है।&amp;rsquo; उन्होंने हालांकि इन्फोसिस के सह-संस्थापक एनआर नारायणमूर्ति की उस बात पर प्रतिक्रिया देने से मना कर दिया जिसमें उन्होंने कहा था कि अगर कंपनियों के सीनियर एग्जिक्यूटिव्स अपनी कटी सैलरी लें और ट्रेनिंग एंप्लॉयी में निवेश करें तो नौकरियों को सुरक्षित रखना संभव है।&lt;/p&gt;

&lt;p&gt;इस मामले में विभिन्न एंप्लॉयी यूनियनों ने लेबर कमिशन और राज्यों सरकारों से मामले में हस्तक्षेप करने की गुहार लगाई है। राव ने कहा, &amp;lsquo;मुझे लगता है कि छंटनी की खबरें बहुत बढ़ाचढ़ाकर पेश की जा रही हैं। इन्फोसिस ने पिछले साल 20,000 लोगों को नौकरी दी थी और इस साल भी कंपनी इतने ही लोगों को रोजगार देगी।&amp;rsquo;&lt;/p&gt;
</description>
    </item>
    
    <item>
      <title>कालेधन के खिलाफ सरकार का नया अभियान, ऑपरेशन क्लीन मनी वेबसाइट लॉन्च</title>
      <link>http://aadhaarcardnews.in/operation-clean-money-website-launched-tax-defaulters-to-be-rated/</link>
      <pubDate>Sun, 04 Jun 2017 00:00:00 +0000</pubDate>
      
      <guid>http://aadhaarcardnews.in/operation-clean-money-website-launched-tax-defaulters-to-be-rated/</guid>
      <description>&lt;p&gt;कालेधन के खिलाफ सरकार एक नया अभियान चला रही है। वित्त मंत्री अरुण जेटली ने इसके लिए आज (16 मई) ऑपरेशन क्लीन मनी वेबसाइट लॉन्च कर दी है। इस पर सरकार छापेमारी की रिपोर्ट पेश करेगी। साथ ही वेबसाइट पर डिफॉल्टर्स को ज्यादा रिस्क से लेकर बहुत कम रिस्क की अलग अलग श्रेणियों में रखा जाएगा। सेंट्रल बोर्ड ऑफ डायरेक्ट टैक्स (सीबीडीटी) के चैयरमेन सुशील चंद्र ने बताया कि हम लोगों की टैक्स नहीं देने की आदत को बदलना चाहते हैं। उन्होंने कहा कि वेबसाइट पर उस प्रक्रिया के बारे में भी जानकारी दी जाएगी, जिसके द्वारा टैक्स डिफॉल्टर की पहचान की गई होगी।
हाई रिस्क, मीडियम रिस्क, कम रिस्क और बहुत कम रिस्क की श्रेणी के मुताबिक ही डिफॉल्टर पर कार्रवाई की जाएगी। सूत्रों के मुताबिक हाई रिस्क वाले लोगों और ग्रुप पर सर्च, जब्ती और सीधे जांच जैसी कार्रवाई का सामना करेंगे। वहीं मीडियम रिस्क वालों को मैसेज और ईमेल से सूचित किया जाएगा। इसके अलावा कम रिस्क और&lt;/p&gt;

&lt;p&gt;बहुत कम रिस्क वाले डिफॉल्टरों पर नजर रखी जाएगी। जिन लोगों और ग्रुप्स की जांच चल रही होगी उनकी पहचान को उजागर नहीं किया जाएगा। इनकम टैक्स डिपार्टमेंट रेड की रिपोर्ट इस वेबसाइट पर डालेगा।
आपको बता दें कि आयकर विभाग डेटा जुटाने के लिए जिन स्रोतों का इस्तेमाल करता है, उनमें दूसरे देशों की टैक्स अथॉरिटीज और इंडिया में हाई-वैल्यू ट्रांजेक्शंस शामिल हैं। डिपार्टमेंट के ऑपरेशन ‘क्लीन मनी’ के तहत चिन्हित किए गए लोगों ने नोटबंदी के ऐलान के बाद बैंकों में जमा किए ज्यादा पैसे और महंगी खरीदारी के बारे में अगर उचित जवाब नहीं दिए तो उन्हें भी जांच का सामना करना पड़ सकता है।&lt;/p&gt;

&lt;p&gt;रिपोर्ट्स के मुताबिक डिपार्टमेंट के नोटबंदी के बाद चलाए गए ऑपरेशन क्लीन मनी के तहत काफी डेटा जुटाया है। विभाग अब टैक्स चोरी की कोशिशों का पता लगाने का प्रयास कर रहा है। उसने 60,000 लोगों की पहचान कर ली है, जिनकी अब गहराई से जांच की जाएगी। हालांकि संख्या के बजाय गुणवत्ता का ध्यान रखा जा रहा है ताकि यह पूरा अभियान ज्यादा प्रभावी हो। डायरेक्ट टैक्स के मामले में शीर्ष संस्था सीबीडीटी ने पहले ही तय किया था कि वह उन मामलों की जांच नहीं करेगी जिनमें बिना व्यवसाय के 5 लाख रुपये तक की इनकम होगी।&lt;/p&gt;
</description>
    </item>
    
    <item>
      <title>जून से SBI इन सेवाओं के लिए वसूलेगा एक्‍स्‍ट्रा चार्ज, ये होंगे बदलाव</title>
      <link>http://aadhaarcardnews.in/sbi-customers-bank-will-charge-extra/</link>
      <pubDate>Sun, 04 Jun 2017 00:00:00 +0000</pubDate>
      
      <guid>http://aadhaarcardnews.in/sbi-customers-bank-will-charge-extra/</guid>
      <description>&lt;p&gt;देश का सबसे बड़ा बैंक एसबीआई 1 जून से अपनी कई सेवाओं के शुल्‍क में बढ़ोतरी करने जा रहा है। पहली जून से अगर आप एसबीआई जाकर कटे-फटे नोट बदलवाते हैं या एक सीमा से अधिक बार पैसे निकालते हैं तो एसबीआई आपसे चार्ज वसूलेगा। बेसिक सेविंग बैंक डिपॉजिट अकाउंट के ग्राहकों को पैसे निकालने, नए कार्ड इश्यू करवाने जैसी सुविधाएं के लिए भी 1 जून से चार्ज देना होगा।&lt;/p&gt;

&lt;p&gt;&lt;em&gt;कैश विड्रॉल पर लगेगा चार्ज&lt;/em&gt;&lt;/p&gt;

&lt;p&gt;एसबीआई से कैश विड्रॉल सिर्फ 4 बार तक के लिए ही मुफ्त रहेगी। इसमें एटीएम ट्रांजैक्शंस भी शामिल हैं। 4 बार से ज्यादा एसबीआई की ब्रांच से भी कैश विड्रॉल करेंगे तो हर ट्रांजैक्शन पर 50 रुपए का सर्विस चार्ज+सर्विस टैक्स लगेगा। एसबीआई के एटीएम से 4 बार से ज्यादा विड्रॉल करेंगे तो हर ट्रांजैक्शन पर 10 रुपए सर्विस चार्ज+सर्विस टैक्स देना होगा। दूसरे बैंक के एटीएम से 4 बार से ज्यादा कैश विड्रॉल पर हर ट्रांजैक्शन पर 20 रुपए सर्विस चार्ज+सर्विस टैक्स लगेगा।&lt;/p&gt;

&lt;p&gt;&lt;em&gt;आरबीआई ने दिए कटे-फटे नोट को लेकर दिए थे ये निर्देश&lt;/em&gt;&lt;/p&gt;

&lt;p&gt;30 अप्रैल को ही आरबीआई ने बैंकों को कटे, लिखे, पुराने व फटे नोटों को लेने के लिए कहा था. रिजर्व बैंक ऑफ इंडिया (आरबीआई) ने बैंकों को साफ निर्देश दिया है कि उन्हें गंदे नोट लेने ही होंगे और इसे लेने से वे इनकार नहीं कर सकते। लेकिन अगर आप एसबीआई में कटे-फटे या गले-गीले नोट जमा कराएंगे तो आपके ऊपर अतिरिक्त चार्ज देना होर्गा।&lt;/p&gt;

&lt;p&gt;&lt;em&gt;पुराने कटे-फटे नोट बदलने पर भी लगेगा चार्ज&lt;/em&gt;&lt;/p&gt;

&lt;p&gt;एसबीआई 20 से ज्यादा या 5,000 रुपए से ज्यादा कटे-फटे नोट बदलवाने पर अब 2 से लेकर 5 रुपए तक का चार्ज+सर्विस टैक्स वसूलेगा। इसके तहत हर नोट पर 2 रुपये या हरेक 1,000 रुपये पर 5 रुपये चार्ज, जो भी ज्यादा होगा, वह वसूला जाएगा। 5,000 रुपए तक कीमत होने पर हर नोट पर 2 रुपये चार्ज+सर्विस टैक्स वसूला जाएगा और 5000 रुपये से ज्यादा कीमत होने पर हर नोट पर 5 रुपये चार्ज+सर्विस टैक्स लिया जाएगा। कटे-फटे 20 नोट जिनकी कुल कीमत 5,000 रुपये से ज्यादा नहीं होगी तक बदलने पर एसबीआई कोई सर्विस चार्ज नहीं लगेगा।&lt;/p&gt;

&lt;p&gt;&lt;em&gt;बेसिक बैंक डिपॉजिट अकाउंट के नए कार्ड पर भी लगेगा चार्ज&lt;/em&gt;&lt;/p&gt;

&lt;p&gt;1 जून से एसबीआई एक्स्ट्रा डेबिट कार्ड इश्यू करने पर भी चार्ज लेने की तैयारी कर रहा है। एक जून से बैंक सिर्फ रुपे डेबिट कार्ड ही मुफ्त में जारी करेगा। बाकी सभी कार्ड जारी करने पर बैंक ने सर्विस चार्ज लेने का ऐलान कर दिया है। 1 जून से बैंक मास्टर और वीजा कार्ड इश्यू करने पर सर्विस चार्ज लेगा।&lt;/p&gt;
</description>
    </item>
    
    <item>
      <title>रूपे क्रेडिट कार्ड करेगा जारी, मेट्रो-बस का पेमेंट भी कार्ड से</title>
      <link>http://aadhaarcardnews.in/rupay-credit-cards-soon-says-chief-hota/</link>
      <pubDate>Sun, 04 Jun 2017 00:00:00 +0000</pubDate>
      
      <guid>http://aadhaarcardnews.in/rupay-credit-cards-soon-says-chief-hota/</guid>
      <description>&lt;p&gt;नैशनल पेमेंट कॉर्पोरेशन ऑफ इंडिया (NPCI) जल्द ही रूपे क्रेडिट कार्ड जारी करेगा। NPCI ने इसके लिए कुछ बैंकों के साथ हाथ मिलाया है। नैशनल पेमेंट कॉर्पोरेशन ऑफ इंडिया देश में डिजिटल ट्रांजैक्शंस की नोडल एजेंसी है।&lt;/p&gt;

&lt;p&gt;NPCI के प्रबंध निदेशक और मुख्य कार्यकारी अधिकारी एपी होता ने कहा, &amp;lsquo;हमारे क्रेडिट कार्ड जल्द ही जारी किए जाएंगे। ये रूपे क्रेडिट कार्ड होंगे। कुछ बैंकों के साथ प्रयोग के तौर पर यह काम चल रहा है। प्रायोगिक तौर पर करीब 7200 लेन-देन हुए हैं।&amp;rsquo;&lt;/p&gt;

&lt;p&gt;पंजाब नैशनल बैंक, सेंट्रल बैंक, IDBI बैंक, आंध्रा बैंक और यूनियन बैंक इस प्रायोगिक परियोजना पर काम कर रहे हैं। इसके अलावा नोडल एजेंसी ऐसे कार्ड भी लाएगी जिसे मेट्रो और बस के किराए में पेमेंट के लिए यूज किया जा सके। इसकी शुरुआत बेंगलुरु से की जाएगी। होता ने बताया कि इस सर्विस को जून से कोच्चि और अहमदाबाद में भी शुरू किया जाएगा।&lt;/p&gt;

&lt;p&gt;भारत में डिजिटल पेमेंट के विस्तार का जिक्र करते हुए उन्होंने बताया कि NPCI अब तक 2.30 लाख बैंक ATM खोल चुका है और 3 करोड़ से अधिक पॉइंट ऑफ सेल (POS) मशीनों के जरिए कैश लेस पेमेंट को बढ़ावा दे रहा है। जिसे जल्द ही और विस्तार दिया जाएगा।&lt;/p&gt;
</description>
    </item>
    
    <item>
      <title>SBI में है आपका अकाउंट, अब इन खातों में मिनिमम बैलेंस रखने की जरूरत नहीं</title>
      <link>http://aadhaarcardnews.in/sbi-account-holders-are-now-exempt-from-keeping/</link>
      <pubDate>Sat, 03 Jun 2017 00:00:00 +0000</pubDate>
      
      <guid>http://aadhaarcardnews.in/sbi-account-holders-are-now-exempt-from-keeping/</guid>
      <description>&lt;p&gt;&lt;em&gt;एसबीआई ने सरकारी नौकरी करने वालों को भी राहत दी है। और ऐसे अकाउंट होल्डर्स को अब न्यूनत्तम बैलेंस नहीं रखना होगा।&lt;/em&gt;&lt;/p&gt;

&lt;p&gt;देश के सबसे बड़े सरकारी बैंक स्टेट बैंक ऑफ इंडिया (SBI) ने अपने यहां खाता रखने वाले ग्राहकों को बड़ी राहत दी है। SBI ने कई प्रकार के खातों में मिनिमम बैलेंस ना रखने पर वसूलने वाले चार्ज को हटा दिया है। अब ग्राहक इन खातों में मिनिमम बैलेंस नहीं भी रखेंगे तो उन्हें किसी भी प्रकार का शुल्क नहीं देना पड़ेगा। एसबीआई ने ट्वीट कर इस फैसले की जानकारी दी है। एसबीआई के ट्वीट के मुताबिक अब छोटी बचत खातों, बेसिक बचत खातों में मंथली एवरेज बैलेंस रखने की जरूरत नहीं है। इसके अलावा प्रधानमंत्री जन धन अकाउंट योजना के तहत खोले गये खातों में भी न्यूनत्तम बैलेंस रखने की जरूरत नहीं है। एसबीआई ने सरकारी नौकरी करने वालों को भी राहत दी है। और ऐसे अकाउंट होल्डर्स को अब न्यूनत्तम बैलेंस नहीं रखना होगा। एसबीआई ने सभी कॉरपोरेट सैलरी रखने वालों को भी ये सुविधा दी है।&lt;/p&gt;

&lt;p&gt;&lt;em&gt;मिनिमम बैलेंस की क्या है सीमा&lt;/em&gt;&lt;/p&gt;

&lt;p&gt;बता दें कि SBI ने एक अप्रैल से अपने बैंकिंग नियमों में बदलाव किया है और कई तरह के खातों में मिनिमम बैलेंस ना रखने पर चार्ज लगाया है। एसबीआई का नया नियम देश के 6 मेट्रो शहरों में बचत खातों में 5 हजार रुपये रखने अनिवार्य कर दिये हैं, जबकि शहरी क्षेत्र के खाताधारकों को अपने खाते में 3 हजार रुपये रखने जरुरी होंगे, अर्ध शहरी क्षेत्र के अकाउंट होल्डर्स के लिए ये सीमा 2 हज़ार रुपये हैं, हालांकि ग्रामीण खाताधारकों को थोड़ी राहत दी गई है और उनके लिए हज़ार रुपये ही अपने खाते में रखने जरूरी किये गये हैं। एसबीआई के नये नियमों के मुताबिक ऐसा ना करने पर ग्राहक से 20 से 100 रुपये तक का जुर्माना वसूला जा सकता है।&lt;/p&gt;

&lt;p&gt;&lt;em&gt;कैसे करें अपने खाते की पहचान&lt;/em&gt;&lt;/p&gt;

&lt;p&gt;बड़ा सवाल ये है कि आप इस बात की पहचान कैसे करेंगे कि आपका खाता किस कैटेगरी में आता है। एसबीआई ने स्मॉल और बेसिक सेविंग्स अकाउंट का मतलब बताते हुए लिखा है कि छोटी बचत खाते ढील दिये गये केवाईसी नियमों के तहत खोले जा सकते हैं। लेकिन इन खातों में अधिकत्तम बैलेंस और अधिकत्तम लेनदेन की सीमा तय की गई है। बेसिक सेविग्स अकाउंट केवाईसी नियमों के तहत खोला गया खाता है। बेसिक सेविंग्स खाताधारी दूसरा सेविंग अकाउंट नहीं खोल सकता है। जबकि सभी तरह के सरकारी नौकरियों में सैलरी पाने के लिए खोले गये खाते कॉरपोरेट सैलरी पैकेज के तहत आते हैं। जन-धन खातों के पासबुक में ही लिखा होता है कि ये खाते प्रधानमंत्री जन धन योजना के तहत खोले गये हैं।&lt;/p&gt;
</description>
    </item>
    
    <item>
      <title>जीएसटी: 2,500 जरूरी वस्तुओं के दाम तय करेंगे वित्त मंत्री</title>
      <link>http://aadhaarcardnews.in/finance-minister-to-list-possible-prices-of-2500-goods-in-gst/</link>
      <pubDate>Sat, 03 Jun 2017 00:00:00 +0000</pubDate>
      
      <guid>http://aadhaarcardnews.in/finance-minister-to-list-possible-prices-of-2500-goods-in-gst/</guid>
      <description>&lt;p&gt;गुड्स ऐंड सर्विसेज टैक्स (जीएसटी) लागू होने के बाद वस्तुओं की कीमतें नियंत्रित रखने के लिए वित्त मंत्रालय सामान्य जरूरत के 2,000-2,500 सामानों और सेवाओं की कीमतें तय करने पर काम कर रहा है। सरकार इस बात पर भी गौर कर रही है कि अभी उनकी कीमतें क्या हैं और जीएसटी लागू होने के बाद क्या हो जाएंगी। सूत्रों ने बताया कि यह डेटा इस महीने के आखिर तक रिलीज कर दिया जाएगा और इसमें सभी बड़े शहरों को समाहित किया जाएगा। एक वरिष्ठ अधिकारी ने कहा, &amp;lsquo;हम छोटे शहरों और ग्रामीण इलाकों के स्तर तक कीमतें कम नहीं कर सकते, हालांकि प्राइस चार्ज सांकेतिक होगा।&lt;/p&gt;

&lt;p&gt;सरकार यह सुनिश्चित करना चाहती है कि कारोबारी जमात ऊंची लागत का हवाला देकर नई व्यवस्था का लाभ दाम बढ़ाकर न लेने लगें। दरअसल, प्रमुख वस्तुओं की कीमतें बढ़ीं तो सरकार को संभालना मुश्किल हो जाएगा, इसीलिए वह एक विस्तृत अध्ययन करा रही है।&lt;/p&gt;

&lt;p&gt;मौजूदा समय में प्रमुख वस्तुओं और सेवाओं की कीमतों में बढ़ोतरी नहीं की जा सकती। इससे खाने के सामान पर कीमतें नियंत्रित रहेंगी और साबुन जैसे अन्य कन्ज्यूमर गुड्स पर कम टैक्स लगेगा। प्रॉडक्ट कैटिगरी में भी कुछ अंतर रखा गया है जिसकी अर्थशास्त्रियों ने निंदा की है। हालांकि, केंद्रीय वित्त मंत्री और राज्यों के वित्त मंत्रियों वाली जीएसटी काउंसिल ने होटल और रेस्तरां पर मल्टीपल स्लैब के तहत टैक्स लगाने का फैसला किया है। इसी तरह काउंसिल की शनिवार को होनेवाली बैठक में महंगे बिस्किट की तुलना में सस्ते बिस्किट पर लगने वाले टैक्स में अंतर हो सकता है।&lt;/p&gt;

&lt;p&gt;सरकार को मलेशिया में बनी स्थिति के मद्देनजर जीएसटी लागू होने के बाद कुछ चीजों के दाम में इजाफे का डर लग रहा है। इससे बचने के लिए केंद्र ने जीएसटी कानून में मुनाफाखोरी रोकने का प्रावधान तय किया है। सरकार ने उद्यमों को पहले ही चेतावनी दी है कि अगर उन्होंने नई टैक्स व्यवस्था के तहत होनेवाला लाभ ग्राहकों को नहीं दिया गया तो वह इस प्रावधान को लागू कर सकती है। सरकार ने कीमतें तय करने का फैसला ऑस्ट्रेलिया के उदाहरण से लिया है। वहां की सरकार ने 185 सामान्य इस्तेमाल की वस्तुओं की तीन साल के लिए कीमत तय कर दी थी।&lt;/p&gt;

&lt;p&gt;भारत में सरकार ने अभी मुनाफाखोरी पर नजर रखनेवाली एजेंसी की नियुक्ति नहीं की है। अभी कुछ नियम भी नहीं बने हैं, लेकिन सरकार को उम्मीद है कि आने वाले चार सप्ताह में यह काम भी निपटा दिया जाएगा। अधिकारियों का भी मानना है कि सरकार सभी चीजों की कीमतों पर नजर नहीं रख पाएगी और आनेवाली शिकायतों पर भी कार्रवाई नहीं कर पाएगी। केंद्र का मानना है कि इस काम में राज्यों को अहम भूमिका निभानी चाहिए।&lt;/p&gt;
</description>
    </item>
    
    <item>
      <title>दो लाख से ऊपर के नकद लेनदेन पर आयकर विभाग की पैनी नजर,</title>
      <link>http://aadhaarcardnews.in/income-tax-department-eyes-on-cash-transactions-above-two-lakh/</link>
      <pubDate>Sat, 03 Jun 2017 00:00:00 +0000</pubDate>
      
      <guid>http://aadhaarcardnews.in/income-tax-department-eyes-on-cash-transactions-above-two-lakh/</guid>
      <description>&lt;p&gt;आयकर विभाग ने शुक्रवार (2 जून) को लोगों को दो लाख रुपये से अधिक का नकद लेनदेन करने के प्रति आगाह किया। विभाग ने कहा कि इस तरह के लेनदेन में जिस व्यक्ति को नकद राशि प्राप्त होगी, उसे उतना ही जुर्माना देना होगा। इसके अलावा विभाग ने लोगों से कहा है कि उन्हें यदि इस तरह के लेनदेन की जानकारी मिलती है तो वे इसका ब्योरा ‘blackmoneyinfo@incometax.gov.in’ पर भेज सकते हैं।&lt;/p&gt;

&lt;p&gt;सरकार ने वित्त अधिनियम, 2017 के तहत एक अप्रैल, 2017 से दो लाख रुपये से अधिक के नकद लेनदेन पर रोक लगा दी है। आयकर कानून में नई शामिल 269एसटी धारा एक दिन में इतने नकद लेनदेन पर रोक लगाती है। यह किसी एक व्यक्ति द्वारा एक मामले में दो लाख रुपये से अधिक के लेनदेन पर प्रतिबंध लगाती है।
कर विभाग ने प्रमुख दैनिक अखबारों में प्रकाशित विज्ञापनों में कहा है कि धारा 269एसटी का उल्लंघन करने पर नकद राशि प्राप्त करने वाले पर इतनी ही राशि के बराबर जुर्माना लगेगा। वित्त वर्ष 2017-18 के बजट में वित्त मंत्री अरुण जेटली ने तीन लाख रुपये से अधिक के नकद लेनदेन पर रोक लगाने का प्रस्ताव किया था।&lt;/p&gt;

&lt;p&gt;वित्त विधेयक में संशोधन के तहत इस सीमा को कम कर दो लाख रुपये कर दिया गया। वित्त विधेयक लोकसभा में मार्च में पारित हुआ।&lt;/p&gt;

&lt;p&gt;कर विभाग ने कहा है कि यह अंकुश सरकार की किसी प्राप्ति, बैंकिंग कंपनी, डाकघर बचत बैंक या सहकारी बैंक पर लागू नहीं होगा। एक निश्चित सीमा से अधिक के नकद लेनदेन पर प्रतिबंध का मकसद कालेधन पर अंकुश लगाना है। कर विभाग ने पिछले साल नोटबंदी के बाद दिसंबर में यह ईमेल पता शुरू किया था, जिस पर दो लाख रुपये से अधिक के नकद लेनदेन की सूचना दी जा सकती है।&lt;/p&gt;
</description>
    </item>
    
    <item>
      <title>ज्यादा EMI तो नहीं भर रहे हैं आप? यूं पता करें</title>
      <link>http://aadhaarcardnews.in/are-you-paying-more-emi-for-your-housing/</link>
      <pubDate>Fri, 02 Jun 2017 00:00:00 +0000</pubDate>
      
      <guid>http://aadhaarcardnews.in/are-you-paying-more-emi-for-your-housing/</guid>
      <description>&lt;p&gt;एक भारी-भरकम होम लोन की ईएमआई आपको &amp;lsquo;गरीब&amp;rsquo; बना सकती है। यह ऐसे हालात होते हैं जहां व्यक्ति महंगी अचल संपत्ति का मालिक तो है लेकिन ईएमआई का भुगतान करने के बाद अन्य खर्चों के लिए उसके पास कुछ नहीं बचता। यह जानने के लिए कि आप अपने घर के लिए ज्यादा भुगतान तो नहीं कर रहे, इन सवालों के जवाब देकर देखें कितने अंक मिले हैं आपको&amp;hellip;&lt;/p&gt;

&lt;p&gt;अपने खर्चे का अनुमान इस आधार पर लगाएं-&lt;/p&gt;

&lt;p&gt;A- 1 पॉइंट
B- 2 पॉइंट
C- 3 पॉइंट&lt;/p&gt;

&lt;p&gt;1- हाउस लोन चुकाने के लिए कितने साल बचे हैं?&lt;/p&gt;

&lt;p&gt;a) &amp;gt;10 साल
b) 5-10 साल
c) &amp;lt;5 साल&lt;/p&gt;

&lt;p&gt;2- अपनी आय का कितना हिस्सा होम लोन ईएमआई चुकाने में खर्च करते हैं?&lt;/p&gt;

&lt;p&gt;a) आय का आधे से ज्यादा हिस्सा
b) आय का लगभग आधा हिस्सा
c) आय का आधे से कम हिस्सा&lt;/p&gt;

&lt;p&gt;3- पर्सनल और कार लोन मिलाकर आपको कितने लोन चुकाने हैं?&lt;/p&gt;

&lt;p&gt;a) मुझे दो से ज्यादा लोन चुकाने हैं।
b) मुझे दो लोन चुकाने हैं।
c) मुझे सिर्फ एक लोन चुकाना है।&lt;/p&gt;

&lt;p&gt;4- जरूरत पड़ने पर आप कितनी जल्दी अपनी संपत्ति को बेच सकते हैं?&lt;/p&gt;

&lt;p&gt;a) लगभग दो साल
b) 12 से 24 महाने के बीच
c) 12 महीनों में&lt;/p&gt;

&lt;p&gt;5- लोन की ईएमआई और घर खर्च के बाद आय का कितना हिस्सा सेविंग्स के लिए बचता है?&lt;/p&gt;

&lt;p&gt;a) &lt;10%
b) 10-30%
c) &gt;30%&lt;/p&gt;

&lt;p&gt;आपका स्कोर&lt;/p&gt;

&lt;p&gt;12 पॉइंट्स से ज्यादा&lt;/p&gt;

&lt;p&gt;आप एक बेहतर स्थिति में हैं और बिना किसी परेशानी के अपनी सभी जरूरतों को पूरा कर सकते हैं।&lt;/p&gt;

&lt;p&gt;8-11 पॉइंट्स&lt;/p&gt;

&lt;p&gt;आप सभी जरूरतों के लिए योगदान करने में तब तक मुश्किल स्थिति में हैं, जब तक आप अपनी इनकम-प्रोफ़ाइल बढ़ाने या लागत में कटौती करने में सक्षम न हों।&lt;/p&gt;

&lt;p&gt;7 पॉइंट्स से कम&lt;/p&gt;

&lt;p&gt;आप व्यावहारिक रूप से &amp;lsquo;गरीब-घर&amp;rsquo; हालात में रह रहे हैं। जरूरतें मुश्किल से पूरी हो रही हैं, ऐसे में आपको तत्काल विकल्पों का मूल्यांकन करना होगा ताकि अन्य आवश्यकताओं पर समझौता न करना पड़े।&lt;/p&gt;
</description>
    </item>
    
    <item>
      <title>पीएम नरेंद्र मोदी ने बेनामी प्रॉपर्टी के खिलाफ ऐक्शन तेज करने का दिया आदेश</title>
      <link>http://aadhaarcardnews.in/prime-minister-narendra-modi-orders-speedy-action-against-unaccounted/</link>
      <pubDate>Fri, 02 Jun 2017 00:00:00 +0000</pubDate>
      
      <guid>http://aadhaarcardnews.in/prime-minister-narendra-modi-orders-speedy-action-against-unaccounted/</guid>
      <description>&lt;p&gt;काले धन पर अंकुश के लिए नोटबंदी जैसा कड़ा कदम उठाने के बाद केंद्र की नरेंद्र मोदी सरकार के निशाने पर अब बेनामी प्रॉपर्टी है। प्रधानमंत्री मोदी ने राजस्व अधिकारियों के साथ समीक्षा बैठक में ऑपरेशन क्लीन मनी के बारे में जानकारी ली। सूत्रों के मुताबिक पीएम मोदी ने बेनामी प्रॉपर्टी पर ऐक्शन का निर्देश दिया है।&lt;/p&gt;

&lt;p&gt;बैठक में पीएम मोदी ने वित्त मंत्रालय के अधिकारियों से बेनामी प्रॉपर्टी रखने वालों के खिलाफ कार्रवाई तेज करने को कहा। सरकारी सूत्रों के मुताबिक पीएम ने कहा कि ई-असेस्मन्ट जल्द से जल्द लागू होना चाहिए ताकि न्यूनतम हस्तक्षेप हो। असेस्मन्ट कम्प्यूटराइज्ड होना चाहिए। पीएम ने यह भी कहा कि टैक्स के दायरे में और लोग आएं ताकि कर का आधार बढ़ाया जा सके।&lt;/p&gt;

&lt;p&gt;प्रधानमंत्री नरेंद्र मोदी ने सोमवार को वित्त मंत्रालय द्वारा वस्तु और सेवा कर (जीएसटी) को लागू करने को लेकर की गई तैयारियों और नोटबंदी के बाद कालेधन के खिलाफ अभियान की समीक्षा की। सूत्रों ने बताया कि राजस्व विभाग के साथ बैठक में मोदी ने जीएसटी को लेकर तैयारियों का जायजा लिया। सूत्रों ने कहा कि इस समीक्षा बैठक में वित्त मंत्री अरुण जेटली, राजस्व सचिव हसमुख अधिया और राजस्व विभाग के अन्य वरिष्ठ अधिकारी मौजूद थे।&lt;/p&gt;
</description>
    </item>
    
    <item>
      <title>सवालों के जवाब न देने वालों के घर कभी भी पहुंच सकते हैं आयकर विभाग के अधिकारी</title>
      <link>http://aadhaarcardnews.in/expect-a-visit-from-taxman-if-youve-ignored-income-tax-departments/</link>
      <pubDate>Fri, 02 Jun 2017 00:00:00 +0000</pubDate>
      
      <guid>http://aadhaarcardnews.in/expect-a-visit-from-taxman-if-youve-ignored-income-tax-departments/</guid>
      <description>&lt;p&gt;जिन लोगों ने नोटबंदी के दौरान अपने खाते में मोटी रकम की थी और उस नकदी के स्रोत की जानकारी अब तक नहीं दी है, उनके घर इनकम टैक्स डिपार्टमेंट के अधिकारी कभी भी पहुंच सकते हैं। टैक्स डिपार्टमेंट के एक वरिष्ठ अधिकारी ने इकनॉमिक टाइम्स से कहा, &amp;lsquo;हमने इस अभियान को ऐसा रखने की कोशिश की है कि यह दखलंदाजी न लगे, लेकिन अगर लोग खुद आगे नहीं आते तो खासतौर पर बड़े डिपॉजिट वाले मामलों में कुछ वेरिफिकेशन की जरूरत होगी।&amp;rsquo;&lt;/p&gt;

&lt;p&gt;इनकम टैक्स डिपार्टमेंट ने ऑपरेशन क्लीन मनी के तहत ऐसे 18 लाख लोगों को एसएमएस और ई-मेल भेजे हैं, जिनके बैंक अकाउंट में 50 दिनों के डीमॉनेटाइजेशन विंडो के दौरान 5 लाख रुपये से ज्यादा रकम जमा कराई गई थी और जिनके डिपॉजिट ट्रांजैक्शंस उनकी इनकम के हिसाब से मेल नहीं खाते। फेसलेस एक्सरसाइज के तहत लोगों से डिपार्टमेंट के पोर्टल पर डिपॉजिट के बारे में सफाई देने के लिए कहा गया है।&lt;/p&gt;

&lt;p&gt;लगभग 7.3 लाख लोगों ने 15 फरवरी की बढ़ाई गई समय सीमा के दौरान ईमेल का जवाब दिया और जमा पर सफाई दी है। जो सफाई नहीं देंगे, उनके मामले में डिपार्टमेंट वेरिफिकेशन करेगा। उनसे इनकम टैक्स ऑफिस आकर डिपॉजिट के बारे में सफाई देने के लिए कहा जा सकता है। ऑफिस नहीं आने पर टैक्स ऑफिसर उनके घर जाएंगे।&lt;/p&gt;

&lt;p&gt;नोटबंदी के दौरान जिन लोगों ने मोटी रकम जमा कराई थी, लेकिन उसके बारे में सफार्इ नहीं दी थी, उनके पास प्रधानमंत्री गरीब कल्याण योजना (PMGKY) के तहत 50% टैक्स देकर और 25% रकम चार साल के लिए बिना ब्याज जमा कराने का मौका होगा।&lt;/p&gt;

&lt;p&gt;इनकम टैक्स अफसर ऐसे कुछ बड़े मामलों में नोटिस भेजने या सर्वे करने के बारे में सोच रहे हैं, जिनमें लोगों ने उस डिपॉजिट के बारे में संतोषजनक जवाब नहीं दिया था, जो उनकी घोषित आय से ज्यादा थी। सूत्र ने कहा, &amp;lsquo;जिन मामलों में जवाब संतोषजनक नहीं हैं, उनमें नोटिस जारी किया जाएगा। कुछ मामलों में जहां बड़ी रकम डिपॉजिट हुई है और जवाब संतोषजनक नहीं हैं, उनमें सर्वे कराए जाएंगे।&amp;rsquo;&lt;/p&gt;

&lt;p&gt;इनकम टैक्स डिपार्टमेंट ऑपरेशन क्लीन मनी पार्ट 2 के तहत जल्द ईमेल और एसएमएस भेजना शुरू करेगा। इसमें पांच लाख रुपये से कम डिपॉजिट के उन मामलों को कवर किया जाएगा जिनकी पहचान बिग डेटा ऐनालिटिक्स से की गई है। विभाग को नोटबंदी के दौरान हुए डिपॉजिट्स पर बैंकों से बहुत से आंकड़े मिले हैं जिनकी जांच की जा रही है। डिपार्टमेंट डिपॉजिट स्प्लिटिंग या डिपार्टमेंट की नजर में आने से बचने के मकसद से किए गए दूसरे उपाय की पहचान करने के लिए बाहरी एक्सपर्ट्स को हायर कर रहा है। पहचाने गए डिपॉजिटर्स से सफाई देने के लिए कहा जाएगा।&lt;/p&gt;
</description>
    </item>
    
    <item>
      <title>स्मार्ट सिटीज के शहरी गरीबों के घर का किराया भी चुकाएगी मोदी सरकार!</title>
      <link>http://aadhaarcardnews.in/centre-may-pay-your-rent-through-vouchers-soon-in-100-cities/</link>
      <pubDate>Fri, 02 Jun 2017 00:00:00 +0000</pubDate>
      
      <guid>http://aadhaarcardnews.in/centre-may-pay-your-rent-through-vouchers-soon-in-100-cities/</guid>
      <description>&lt;p&gt;मोदी सरकार अब आपके फ्लैट, कमरे का किराया चुका सकती है। केंद्र सरकार 100 स्मार्ट सिटीज में जल्द ही 2700 करोड़ रुपए की नई कल्याणकारी योजना की शुरुआत करने जा रही है, जिसके तहत शहरी गरीबों को घर का किराया चुकाने के लिए वाउचर्स दिए जाएंगे। सरकार रेंट वाउचर्स के साथ नई रेंटल हाउजिंग पॉलिसी को गरीबी रेखा से नीचे वाले लोगों के लिए पेश कर सकती है।&lt;/p&gt;

&lt;p&gt;स्मार्ट सिटीज में गरीबों का किराया देने वाली पॉलिसी पर वैसे तो तीन साल से काम चल रहा है, लेकिन इसका पहला कंपोनेंट वित्त वर्ष 2017-18 में लागू किया जा सकता है। स्मार्ट सिटीज में स्कीम को शुरू करने पर हर साल 2,713 करोड़ रुपए की लागत आने की उम्मीद है।&lt;/p&gt;

&lt;p&gt;इस स्कीम को अर्बन पूअर यानी शहरों में रहने वाले गरीबों के लिए लिया जा रहा है, जिससे वहां मजदूरी करने के लिए आने वाले लोगों को मदद मिलेगी। रेंट वाउचर्स को शहरी निकायों की मदद से गरीबों में बांटा जाएगा। किरायेदार इन वाउचर्स को मकान मालिक को देगा, जो उसे किसी सिटीजन सर्विस ब्यूरो से अपने अकाउंट में ट्रांसफर करा सकेंगे। अगर रेंट वाउचर की वैल्यू से अधिक होता है तो किरायेदार को उसका भुगतान अपनी जेब से करना होगा। रेंट वाउचर की वैल्यू शहर और कमरे के साइज के हिसाब से निकाय तय करेगा।&lt;/p&gt;

&lt;p&gt;सरकार इस वाउचर स्कीम के लिए डायरेक्ट बेनेफिट ट्रांसफर (DBT) की संभावना भी तलाश रही है। 2011 की जनगणना के मुताबिक, शहरों में करीब 27.5 प्रतिशत आबादी किराए के घरों में रहती है। हालांकि, नैशनल सैंपल सर्वे (NSS) के आंकड़ों के मुताबिक 2009 में शहरों में 35 प्रतिशत लोग किराए के घरों में रहते हैं। इसके अलावा, NSS से यह बात भी सामने आई थी कि यह रेशियो 1991 के बाद से इतना ही बना हुआ है।&lt;/p&gt;

&lt;p&gt;आवास और शहरी गरीबी उन्मूलन मंत्रालय के एक अधिकारी ने इकनॉमिक टाइम्स को बताया, &amp;lsquo;प्रधानमंत्री की हाउजिंग फॉर ऑल स्कीम के पूरक के तौर पर वाउचर स्कीम को देखा जा रहा है।&amp;rsquo; केंद्र जब्त की गई बेनामी प्रॉपर्टी का इस्तेमाल किफायती घर बनाने के लिए करेगी। इससे घरों की कमी दूर करने में मदद मिलेगी। एक अधिकारी ने&lt;/p&gt;

&lt;p&gt;बताया, &amp;lsquo;हाल में बेनामी प्रॉपर्टीज ऐक्ट को लागू किया गया है। इससे रेंटल हाउजिंग के लिए एक और रास्ता खुल गया है। इन रूल्स में एक ऐसी शर्त डाली जा सकती है कि जो घर केंद्र सरकार जब्त करेगी, उन्हें नीलाम नहीं किया जाएगा बल्कि उन्हें राज्य सरकारों के जरिये केंद्र मिडल इनकम ग्रुप (MIG), लो इनकम ग्रुप (LIG) और गरीबों को रेंटल हाउजिंग के लिए दे सकता है।&amp;rsquo; यह फैसला प्रॉपर्टी की लोकेशन और योग्यता के आधार पर लिया जाएगा।&lt;/p&gt;
</description>
    </item>
    
    <item>
      <title>इनकम टैक्स डिपार्टमें ने पैन से आधार को लिंक करने के लिए शुरू की SMS सुविधा</title>
      <link>http://aadhaarcardnews.in/link-aadhaar-with-pan-using-sms-i-t-dept/</link>
      <pubDate>Thu, 01 Jun 2017 00:00:00 +0000</pubDate>
      
      <guid>http://aadhaarcardnews.in/link-aadhaar-with-pan-using-sms-i-t-dept/</guid>
      <description>&lt;p&gt;आयकर विभाग ने करदाताओं को एसएमएस सुविधा का उपयोग कर आधार संख्या को पैन नंबर से जोड़ने को कहा है। देश के प्रमुख समाचार पत्रों में दिए गए विज्ञापनों में विभाग ने एसएमएस के जरिए आधार और पैन को आपस में लिंक करने की जानकारी दी है। इसके लिए किसी व्यक्ति को अपने फोन से बड़े अक्षरों में यूआईडीपीएएन के बाद खाली जगह छोड़कर अपनी आधार संख्या और फिर उसके बाद अपनी पैन संख्या को लिखकर 567678 या 56161 को एसएमएस भेजना होगा। इसके अलावा विभाग की ई-फाइलिंग वेबसाइट पर जाकर भी इनको आपस में लिंक किया जा सकता है।&lt;/p&gt;

&lt;p&gt;विज्ञापन में कहा गया है कि निर्बाध रूप से इनकम टैक्स से जुड़ी सारी सुविधाएं ऑनलाइन पाते रहने के लिए दोनों नंबरों को लिंक करना बहुत जरूरी है। इसमें कहा गया है, &amp;lsquo;अब नया पैन बनाते वक्त ऐप्लिकेशन फॉर्म में ही आधार नंबर का जिक्र कर देने से दोनों लिंक हो जाएंगे। साथ ही, पैन कार्ड की रीप्रिंटिग वाले चेंज रिक्वेस्ट फॉर्म में आधार नंबर देने से भी यह काम हो सकता है।&amp;rsquo;&lt;/p&gt;

&lt;p&gt;PAN से आधार कार्ड जोड़ने के लिए आयकर विभाग ने शुरू की नई सुविधा&lt;/p&gt;

&lt;p&gt;इनकम टैक्स डिपार्टमेंट ने आधार और पैन लिंक करने के लिए इसी महीने नई ऑनलाइन सुविधा शुरू की थी। अब आधार और पैन की लिंकिंग को इनकम टैक्स रिटर्न भरने के लिए अनिवार्य बना दिया गया है। डिपार्टमेंट की ई-फाइलिंग वेबसाइट ने अपने होमपेज पर एक नया लिंक दिया है जिसके जरिए आधार को पैन से जोड़ा जा सकता है।&lt;/p&gt;
</description>
    </item>
    
    <item>
      <title>एक रुपए का नया नोट, नरेंद्र मोदी सरकार का फैसला</title>
      <link>http://aadhaarcardnews.in/narendra-modi-government-will-issue-one-rupees-note-after-two-decades/</link>
      <pubDate>Thu, 01 Jun 2017 00:00:00 +0000</pubDate>
      
      <guid>http://aadhaarcardnews.in/narendra-modi-government-will-issue-one-rupees-note-after-two-decades/</guid>
      <description>&lt;p&gt;&lt;em&gt;एक रुपए से आज भले ही हम ज्यादा कुछ न खरीद पाएं, लेकिन फिर भी केंद्र सरकार देश में इसको चलते रहने देना चाहती है।&lt;/em&gt;&lt;/p&gt;

&lt;p&gt;एक रुपए से आज भले ही हम ज्यादा कुछ न खरीद पाएं, लेकिन फिर भी केंद्र सरकार देश में इसको चलन में रहने देना चाहती है। सरकार ने इसे 20 साल बाद दोबारा छापने का फैसला किया है। हालांकि, पुराने नोट और सिक्के भी चलन में रहेंगे। भारतीय रिर्जव बैंक (आरबीआई) ने इस बात की पुष्टि की है। आरबीआई ने इस बारे में बताया कि वह जल्द ही एक रुपए के नए नोट चलन में लाएगा। भारत सरकार इन्हें छापेगी। ये नोट कॉइनेज एक्ट 2011 के तहत छापे जाएंगे। फिलहाल एक रुपए के सिक्के चलन में हैं, जो टकसाल में तैयार किए जाते हैं।&lt;/p&gt;

&lt;p&gt;एक रुपए के इस नए नोट के सबसे ऊपर ‘भारत सरकार’ अंग्रेजी और हिंदी में लिखा होगा। इसके पास में ही वित्त मंत्रालय के सचिव के हस्ताक्षर होंगे। जबकि बाकी नोटों पर भारतीय रिर्जव बैंक के गर्वनर के हस्ताक्षर होते हैं। नोट के आगे का हिस्सा हल्का गुलाबी और हरा रंग का नजर आएगा और जहां ‘एक रुपए’ लिखा होगा, उसके पीछे फूल-पत्ती वाली आकृति बनी होगी। वहीं, पीछे के हिस्से में सागर सम्राट की तस्वीर होगी। उसके बगल में 15 भारतीय भाषाओं में नोट की कीमत लिखी होगी।&lt;/p&gt;

&lt;p&gt;भारतीय रिर्जव बैंक के अधिकारी ने इससे जुड़ी जानकारी देते हुए कहा कि एक रुपए का नया नोट को ‘द कॉइनेज एक्ट 2011’ के तहत वैध टेंडर दिया गया है। उधर, केंद्र सरकार की इस पहल का चेन्नई में लोगों ने बढ़-चढ़कर स्वागत किया है। यहां एक चाय की दुकान लगाने वाले अरुण कुमार ने बताया कि फुटकर पैसे न होने से ग्राहकों को चॉकलेट या टॉफी देनी पड़ती थी, जिससे वह परेशान होते थे। अगर नया नोट आता है, तो बेशक इससे समस्या हल हो जाएगी।&lt;/p&gt;

&lt;p&gt;व्यापारियों का कहना है कि भारतीय रिर्जव बैंक की ओर से उन्हें पर्याप्त मात्रा में सिक्के नहीं मिलते हैं। आमतौर पर दो रुपए और पांच रुपए के सिक्कों की कमी रहती है। कोट्टम के वल्लूर में दुकानदार पी.श्रीनाथ ने बताया कि उन्हें हर महीने अपने कारोबार में 15 हजार रुपयों के सिक्कों की जरूर होती है, लेकिन बैंक की ओर से उन्हें सिर्फ तीन हजार रुपए ही हासिल हो पाते हैं। ऐसे में उन्हें एजेंटों पर निर्भर रहना पड़ता है, जो 10 फीसद कमीशन लेकर उन्हें सिक्के मुहैया कराते हैं। ये एजेंट स्टेशन के आसपास भिखारियों से सिक्के खरीदते हैं।&lt;/p&gt;
</description>
    </item>
    
    <item>
      <title>जून से ही आधार अनिवार्य</title>
      <link>http://aadhaarcardnews.in/tells-supreme-court-aadhar-deadline-not-to-be-extended/</link>
      <pubDate>Thu, 01 Jun 2017 00:00:00 +0000</pubDate>
      
      <guid>http://aadhaarcardnews.in/tells-supreme-court-aadhar-deadline-not-to-be-extended/</guid>
      <description>&lt;p&gt;केंद्र सरकार ने सुप्रीम कोर्ट में साफ कर दिया है कि 30 जून से आधार को अनिवार्य कर दिया जाएगा। केंद्र सरकार ने शुक्रवार को कोर्ट को बताया कि अलग-अलग समाज कल्याण योजनाओं का लाभ लेने के लिए आधार को अनिवार्य बनाने संबंधी 30 जून की समय सीमा आगे नहीं बढ़ाई जाएगी।&lt;/p&gt;

&lt;p&gt;जस्टिस ए एम खानविलकर और जस्टिस नवीन सिन्हा की पीठ के सामने अटॉर्नी जनरल मुकुल रोहतगी ने कहा कि वेलफेयर स्कीम के लिए आधार को अनिवार्य बनाने का मकसद यही है कि इसका लाभ उन लोगों तक नहीं पहुंचे जो अस्तित्व में ही नहीं हैं, जैसा कि सार्वजनिक वितरण प्रणाली जैसी योजनाओं के मामले में पाया गया है।&lt;/p&gt;

&lt;p&gt;उन्होंने केंद्र सरकार की विभिन्न अधिसूचनाओं को चुनौती देने और अंतरिम राहत का अनुरोध किए जाने पर भी आपत्ति की और कहा कि इस मामले को 5 सदस्यीय संविधान पीठ के सामने सुनवाई के लिए सूचीबद्ध किया जाना चाहिए। रोहतगी ने कहा कि इससे पहले भी इसी तरह की अंतरिम राहत के लिए याचिकाएं दायर की गईं थीं और वे मामले सुप्रीम कोर्ट के पास लंबित हैं।&lt;/p&gt;

&lt;p&gt;पीठ ने कहा कि अंतरिम राहत के लिए दायर सभी याचिकाओं पर वह एक साथ सुनवाई करेगी ताकि दोहराव से बचा जा सके। कोर्ट ने इसके साथ ही इस मामले को 27 जून के लिए सूचीबद्ध करने का निर्देश दिया। सुप्रीम कोर्ट जब इस सवाल पर विचार कर रही थी कि क्या इन मामलों को गर्मी की छुट्टियों के दौरान ही सुनवाई के लिए सूचीबद्ध किया जाए, तभी एक याचिकाकर्ता की ओर से वरिष्ठ अधिवक्ता श्याम दीवान ने कहा कि इसमें शीघ्र सुनवाइ की आवश्यकता है। यदि इस पर 30 जून से पहले सुनवाई नहीं होती है तो फिर केंद्र को इसकी समय सीमा आगे बढ़ानी चाहिए।&lt;/p&gt;

&lt;p&gt;इस पर रोहतगी ने कहा कि इसका कोई सवाल ही नहीं उठता। कोर्ट ने अंतरिम राहत का अनुरोध करने वाली सभी याचिकाओं को 27 जून को सूचीबद्ध करने का आदेश दिया है। साथ ही सरकार को तीन सप्ताह के अंदर जवाबी हलफनामा दाखिल करने का आदेश दिया है। शुक्रवार को सुनवाई शुरू होते ही अटॉर्नी जनरल ने कहा कि इसी तरह की अंतरिम राहत के अनुरोध के साथ करीब 6 महीने पहले याचिकाएं दायर की थीं। इन याचिकाओं को मुख्य मामले के साथ जोड़ दिया गया था, जिन पर संविधान पीठ सुनवाई करेगी।&lt;/p&gt;
</description>
    </item>
    
  </channel>
</rss>